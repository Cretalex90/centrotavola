---
title: Sabato 18 marzo torna a Tuscania Sull’Onda del Gusto, focus sulla Pasqua
author: ciao
type: regular
date: 2023-03-11T07:49:47+00:00
url: /sabato-18-marzo-torna-a-tuscania-sullonda-del-gusto-focus-sulla-pasqua/
wordads_ufa:
  - s:wpcom-ufa-v3-beta:1678521113
timeline_notification:
  - 1678520990
categories:
  - Eventi
  - News

---
**_Sabato 18 marzo CasaNave alle Mura a Tuscania riapre le sue porte al gusto e lo fa con “Ricette e segreti per una Pasqua sfiziosa e creativa”, la seconda edizione del progetto Sull’Onda del Gusto, dedicata stavolta alle delizie pasquali e alle tradizioni del nostro territorio.  
_**  
L’iniziativa promossa dall’Associazione Kinesfera e ideata da Martina Moscini, è curata da Viktoriya Petrova e coinvolge **aziende locali** e professionisti del settore; gode del patrocinio del Comune di Tuscania e della Camera di Commercio di Rieti-Viterbo.  
  
Valorizzando prodotti, tradizioni alimentari, modelli di consumo e di produzione radicati nell’identità locale, **Sull’Onda del Gusto** dedica un’attenzione particolare allo sviluppo del senso di comunità. La giornata del 18 marzo si articolerà in diverse attività capaci di coinvolgere un pubblico eterogeneo (sia per età ma anche per interessi).  
  
I partecipanti potranno prendere parte ad un **percorso degustativo** grazie alla partecipazione e alla presenza dei produttori locali e ad una **degustazione di vini** con la collaborazione di alcune cantine locali e l’accompagnamento di un sommelier.  
  
I laboratori creativi guidati da Claudia Storcè biologa nutrizionista, coinvolgeranno grandi e piccini in attività quali la decorazione delle uova sode e la preparazione della “_**scarsella**_”, dolce storicamente legato al territorio della Tuscia, con l’ambizione di definire un processo in grado di creare una comunità estesa.  
  
Il pomeriggio sarà arricchito da momenti di **cucina dal vivo** con dimostrazione di <a href="https://aleepepecom.wordpress.com/2023/02/18/cosa-si-mangia-da-convivial-a-tuscania-la-novita-firmata-andrea-astolfi/" target="_blank" rel="noreferrer noopener">Marco Marsili </a>chef, Sofia Pierantozzi, pasticciera e presentato da Alessandra Di Tommaso, enogastronoma.

La dimensione locale, culturale, sociale ed economica verrà affrontata all’interno di questo contesto durante l’incontro con Alessandro Tizi archeologo, esponente della comunità locale nonché direttore del Gruppo Archeologico di Tuscania, che attraverserà il territorio della Tuscia in un viaggio letterario e storico sulle festività latine.

Le **aziende che aderiscono** all’iniziativa saranno: Agriturismo Re Tarquinio, Az. Agricola Francesco Marras, Az. Agricola Nicolai Felice, Az. Agricola Valle perlata, Misticanza, Vapoforno Lucchetti. Tra le cantine: Arcadia, Cantine Le Lase, Famiglie Sensi-Trappolini, Riccardo Aputini (Antica Cantina Leonardi), Vino d’Artista.