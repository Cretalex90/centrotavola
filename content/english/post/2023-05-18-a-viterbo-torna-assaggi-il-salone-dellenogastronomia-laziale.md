---
title: A Viterbo torna Assaggi, il salone dell’enogastronomia laziale
author: ciao
type: regular
date: 2023-05-18T20:05:50+00:00
url: /a-viterbo-torna-assaggi-il-salone-dellenogastronomia-laziale/
wordads_ufa:
  - s:wpcom-ufa-v3-beta:1684440485
timeline_notification:
  - 1684440353
categories:
  - Eventi
tags:
  - assaggi
  - viterbo

---
**_A pochi mesi di distanza dalla prima edizione, tenutasi lo scorso settembre, torna a Viterbo Assaggi, il salone dell&#8217;enogastronomia laziale. Ricco il programma della manifestazione, tra incontri con i produttori, cooking show e un ricco menu di degustazioni ed eventi collaterali con Fuori Assaggi._**
{{< figure src="images/wp-content/uploads/2022/10/officina-visiva-foto-food-wine-2022_assaggi-viterbo_7.jpg?w=1000" >}}
 

Un ricco e variegato patrimonio agroalimentare tutto da scoprire, promuovere e valorizzare. Olio extravergine d&#8217;oliva, vino, salumi, formaggi, pasta, prodotti da forno, carni, ortofrutta, marmellate, nocciole, miele, tisane: queste e tante altre eccellenze sono protagoniste della seconda edizione di **Assaggi**, il Salone dell&#8217;enogastronomia laziale in programma a **Viterbo** dal 19 al 22 maggio 2023.

Dopo il successo dello scorso anno, l&#8217;evento porta di nuovo a **Palazzo dei Papi** e nel centro storico del capoluogo della Tuscia le migliori espressioni agroalimentari del Lazio, attraverso esposizioni, degustazioni e appuntamenti di vario genere. Un intenso fine settimana per conoscere e far conoscere la migliore offerta in tema di gusto e sapori che è in grado di proporre una regione estesa e dalle caratteristiche territoriali e culturali molto diversificate. Per gli amanti del buon cibo e i professionisti del settore, è un&#8217;occasione da non perdere per approfondirne e apprezzarne pienamente gli elevati standard di qualità.
{{< figure src="images/wp-content/uploads/2022/10/officina-visiva-foto-food-wine-2022_assaggi-viterbo_13.jpg?w=1000" >}}
 

**Sono oltre 70 le imprese partecipanti** ad Assaggi 2023, pronte ad accogliere buongustai e addetti ai lavori per esporre e presentare sia le loro produzioni classiche che quelle innovative, nate per rispondere alle sfide di un mercato in continua evoluzione. Una ricchezza ampia e articolata di sapori e profumi, saperi e tradizioni, grazie ai migliori artigiani del food e alle aziende virtuose che si impegnano nei territori, ogni giorno, per dare valore alla cultura dell&#8217;alimentazione. Ai professionisti del Food&Beverage, in aggiunta all’accesso al Salone durante l’apertura al pubblico dal venerdì alla domenica, è riservata la giornata di lunedì 22 maggio. 

Oltre all&#8217;area espositiva di Palazzo dei Papi, location principale dell&#8217;evento, Assaggi si estende anche in altre zone del centro storico viterbese. Le degustazioni guidate di oli E.V.O. e vini laziali trovano spazio nella Limonaia del Museo Colle del Duomo, sempre in Piazza San Lorenzo, dove sarà allestita anche l&#8217;area bambini con laboratori didattici per i più piccoli a cura di Slow Food Viterbo e Tuscia. Piazza del Plebiscito ospita gli **show cooking** e i sensorial games incentrati sui prodotti tipici della regione, organizzati in collaborazione con Agro Camera e Slow Food Lazio, mentre Piazza dei Caduti è dedicata ai **food truck**, per gli amanti del cibo di strada di qualità.

Con Assaggi torna anche **Fuori Assaggi**, il suo “fuori salone” con eventi collaterali che offrono ulteriore approfondimento sull&#8217;agroalimentare del Lazio. Per l&#8217;occasione le imprese del territorio organizzano, a Viterbo e nei centri della provincia, un calendario di cene a tema, degustazioni, installazioni, dibattiti e incontri con i produttori, tutti incentrati sulla cultura e sul patrimonio enogastronomico regionale.

**ASSAGGI  
Salone dell&#8217;Enogastronomia Laziale  
** _Mordi il gusto del Lazio  
_ 19-20-21-22 maggio 2023  
Viterbo, Palazzo dei Papi (Piazza San Lorenzo)

**Orari di apertura al pubblico generico**

Venerdì 19 maggio: ore 17:00-20:00 Sabato 20 maggio: ore 10:30-20:00 Domenica 21 maggio: ore 10:30-20:00

**Orari di apertura agli operatori**

Venerdì 19 maggio: ore 17:00-20:00  
Sabato 20 maggio: ore 10:30-20:00  
Domenica 21 maggio: ore 10:30-20:00  
Lunedì 22 maggio: ore 10:00-16:00 (ingresso riservato)

**_Foto di Officina Visiva_**