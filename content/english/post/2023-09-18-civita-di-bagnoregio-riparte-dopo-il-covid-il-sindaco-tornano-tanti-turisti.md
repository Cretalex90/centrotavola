---
title: 'Civita di Bagnoregio riparte dopo il Covid, il sindaco: “Tornano tanti turisti”'
author: ciao
type: regular
date: 2023-09-18T17:15:40+00:00
url: /civita-di-bagnoregio-riparte-dopo-il-covid-il-sindaco-tornano-tanti-turisti/
wordads_ufa:
  - s:wpcom-ufa-v4:1695057540
wpcom_is_first_post:
  - 1
timeline_notification:
  - 1695057343
categories:
  - News
tags:
  - cibo
  - civita
  - civita bagnoregio
  - turismo

---
_Chiamato anche **“La Città che Muore”**, per via dell’erosione atmosferica che tiene continuamente sotto scacco il colle tufaceo sul quale nasce, il borgo di **Civita di Bagnoregio** è una delle mete più visitate del Lazio, ma non solamente._ <figure class="wp-block-image aligncenter size-large is-resized">

<img decoding="async" src="images/wp-content/uploads/2020/03/officina-visiva-ale-e-pepe-civita-di-bagnoregio-8.jpg?w=1000" alt="officina-visiva-ale-e-pepe-civita-di-bagnoregio-8" class="wp-image-1134" style="width:588px;height:auto" /> <figcaption class="wp-element-caption">Civita di Bagnoregio</figcaption></figure> 

Centro abitato di **origine etrusca**, pare abbia almeno 3000 anni, e ogni anno diventa meta turistica da centinaia di migliaia di persone (<a rel="noreferrer noopener" href="https://www.italiaatavola.net/attualita-mercato/2023/8/9/italia-vip-jordan-de-niro-douglas-harry-styles-chi-sceglie-bel-paese/98663/" target="_blank">qualche vip ha una casa qui</a>). A collegarla al resto del mondo solo un **ponte**, lungo 300 metri e per un buon tratto praticamente sospeso nel vuoto.

Passando di qua non si può non rimanere affascinati e incantati. Ci rimangono i turisti, italiani e stranieri, ma in qualche modo pure gli **stessi bagnoresi** o chi abita nelle vicinanze non riescono a dare questo posto per scontato. Non riesce a dare questo posto per scontato il **sindaco di Bagnoregio** (il comune comprende anche Civita, oggi popolata da una decina di cittadini),** Luca Profili**, con il quale ho parlato dell’importanza del borgo sia per i bagnoresi ma, ovviamente, anche della sua **rilevanza turistica internazionale**.<figure class="wp-block-image size-large">

<img decoding="async" src="images/wp-content/uploads/2023/09/civita_sindaco_profili.webp?w=1024" alt="" class="wp-image-2611" /> <figcaption class="wp-element-caption">Il sindaco di Bagnoregio Luca Profili &#8211; foto da Facebook</figcaption></figure> 

**Sindaco, cosa significa per un bagnorese Civita da un punto di vista personale ma anche di istituzione politica?  
** «Civita significa tutto. Civita è sicuramente il **fulcro** attorno al quale ruota tutto il nostro paese. Bagnoregio ha una parte di storia molto importante, una storia che stiamo cercando anche di valorizzare, ma è indubbio come **Civita sia la nostra punta di diamante**. Come cittadini siamo **molto affezionati al nostro borgo**, forse il borgo italiano più visitato, e per noi c’è un affetto incondizionato. Il legame con Civita è indissolubile e quel ponte è un po’ il simbolo di questa unione. Civita è soprannominata “La Città che muore”, un centro raccontato come morente, ma che nonostante tutto riesce a **sorprenderci** in maniera positiva. Sicuramente ci sono degli aspetti di fragilità, legati ai dissesti idrogeologici della zona ai quali dobbiamo tenere conto e su cui lavorare, ma fanno parte anche un po’ della bellezza di Civita. Il nome Città che Muore rende l’idea della **fragilità** del paese ma allo stesso modo **affascina** tantissimo i turisti».

**_Questo 2023 è stato l’anno della definitiva ripartenza post Covid, della riesplosione turistica generale. Come valuti stagione turistica che si sta chiudendo?_  
** «Nell’immediato post Covid, per ovvie ragioni legate all’impossibilità di accogliere turisti stranieri, abbiamo avuto molti visitatori italiani. Il turismo di prossimità è servito per far conoscere Civita ai nostri connazionali che, magari, invece qui non erano o non sarebbero mai venuti. Da qualche mese a questa parte è tornata una grande presenza di stranieri, soprattuto asiatici, con i cinesi in particolare che negli ultimi tempi sono tornati in gran numero. Stesso discorso anche per gli statunitensi, la ruota sta man mano tornando a girare. Questo 2023 è il primo anno vero di turismo nel post Covid, non siamo ancora ai livelli pre pandemia ma comunque i flussi stanno tornando. Speriamo che il tutto si consolidi nel 2024».<figure class="wp-block-image aligncenter size-large is-resized">

<img decoding="async" src="images/wp-content/uploads/2020/03/officina-visiva-ale-e-pepe-civita-di-bagnoregio-24.jpg?w=684" alt="officina-visiva-ale-e-pepe-civita-di-bagnoregio-24" class="wp-image-1161" style="width:480px;height:auto" /> <figcaption class="wp-element-caption">Agnolotti di bufala con crema di pecorino, noci e pere del ristorante Alma Civita</figcaption></figure> 

**_Parlando di cibo, Civita in passato fu snodo commerciale, via trafficata da mercanti e oggi tanti produttori e aziende agricole sorgono nelle zone circostanti. Quanto è centrale l’enogastronomia e che ruolo ha il cibo in un centro così piccolo?_  
** «L’aspetto enogastronomico contribuisce senza dubbio all’importanza e alla visibilità di Civita nel suo insieme. È una vetrina molto importante per l’enogastronomia di tutto il territorio, i locali all’interno del borgo, seppur comprensibilmente pochi, tra ristoranti e wine bar usano e propongono tanti prodotti locali, dell’alto Lazio e dell’Umbria vicina. Abbiamo eccellenze sui formaggi, sulle carni, ci sono oli molto buoni, nella valle dei calanchi <a rel="noreferrer noopener" href="https://www.italiaatavola.net/attualita-mercato/2023/8/5/sergio-mottura-piemontese-diventato-re-grechetto-centro-italia/98544/" target="_blank">si produce vino</a> e vengono trovati anche tartufi. C’è quindi un’importante gamma di prodotti, utilizzati da ristoranti di Civita che fino a 10 anni fa erano semplici bruschetterie a gestione famigliare mentre oggi propongono cucina classica anche un po’ attualizzata, con diversi dipendenti a disposizione. L’aspetto food, non solo a Civita ma anche nella vicina Bagnoregio, anche legato a una forma di turismo slow, ha assunto una grande rilevanza in tal senso e molti viaggiatori rimangono stregati dai prodotti che il territorio riesce a offrire. Il livello qualitativo, poi, negli ultimi anni è cresciuto molto». 

Foto di Officina Visiva

<a href="https://www.italiaatavola.net/attualita-mercato/2023/9/9/civita-di-bagnoregio-riecco-tanti-turisti-torniamo-livelli-pre-covid/99286/" target="_blank" rel="noreferrer noopener">Articolo già pubblicato su Italia a Tavola </a>