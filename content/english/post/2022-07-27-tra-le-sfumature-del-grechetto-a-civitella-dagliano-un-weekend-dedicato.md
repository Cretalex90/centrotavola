---
title: 'Tra le sfumature del Grechetto: a Civitella D’Agliano un weekend dedicato'
author: ciao
type: regular
date: 2022-07-27T18:32:25+00:00
url: /tra-le-sfumature-del-grechetto-a-civitella-dagliano-un-weekend-dedicato/
timeline_notification:
  - 1658946746
wordads_ufa:
  - s:wpcom-ufa-v3-beta:1658947038
categories:
  - Eventi
tags:
  - grechetto
  - vino
  - viterbo

---
**_Si è svolta dal 22 al 24 luglio a Civitella D’Agliano, antico borgo di origine etrusca in provincia di Viterbo, la XIX edizione della manifestazione enoica Nelle Terre del Grechetto. _**<figure class="wp-block-image aligncenter size-large is-resized">

<img loading="lazy" decoding="async" src="images/wp-content/uploads/2022/07/muffo-mottura-vino.png?w=514" alt="" class="wp-image-2270" width="466" height="302" /> </figure> 

Due giorni per esperti, addetti ai lavori o semplici appassionati di **vino** alla scoperta di un vitigno autoctono di questa parte di Centro Italia, simbolo di una zona di **confine tra Lazio e Umbria**, ma anche della non lontana Toscana. 

Non solo una due giorni aperta al pubblico. Produttori, giornalisti e blogger si sono infatti ritrovati in occasione dell’evento organizzato nel borgo che affaccia sulla **Valle dei Calanchi**, in un weekend in cui tra le vie del paese sono state messe in mostra tutte le sfumature e le particolarità di un vitigno a bacca bianca forse ancor poco conosciuto alla platea del grande pubblico. È emerso come il **Grechetto** sia un vino capace, se ben trattato, anche di risultare adatto all’invecchiamento. 

Durante l’evento si è tenuta una degustazione di **7 Grechetto d’annata** (tra i quali spiccava il Poggio della Costa di Sergio Mottura, 2010) tenuta nel suggestivo cassero dell’antica torre che sovrasta la piazza principale, allestita con stand gastronomici e i primi banchi d’assaggio per gli appassionati giunti a Civitella.<figure class="wp-block-image aligncenter size-large is-resized">

<img loading="lazy" decoding="async" src="images/wp-content/uploads/2022/07/civitella-agliano-grechetto.png?w=512" alt="" class="wp-image-2271" width="475" height="310" /> </figure> 

Sono intervenuti nel corso dell’evento produttori che hanno puntato molto sul Grechetto e che, nel corso del tempo, sono riusciti grazie al loro buon lavoro a riscuotere la scommessa. Tra tutti **Sergio Mottura**, pioniere di origini piemontesi che da decenni qua porta avanti con successo la cultura del Grechetto e di tutte le sue sfumature. Riuscendo a legare indissolubilmente il nome di Civitella D’Agliano (nel centro storico del paese sorge la cantina di famiglia), centro da appena 1500 abitanti e qualche decina di amichevoli gatti, al mondo del vino e nello specifico di questo vino. 

<a href="https://www.instagram.com/reel/CgZOUhQjqwB/?utm_source=ig_web_copy_link" target="_blank" rel="noreferrer noopener">Qui per vedere un breve estratto video della due giorni all&#8217;insegna del Grechetto. </a>