---
title: Chiara Pavan migliore donna chef per la guida Identità Golose 2020
author: ciao
type: regular
date: 2019-12-09T19:38:38+00:00
url: /chiara-pavan-migliore-donna-chef-per-la-guida-identita-golose-2020/
timeline_notification:
  - 1575920321
categories:
  - News
tags:
  - chef
  - identità golose

---
È **Chiara Pavan** la **Miglior Donna Chef** per la **Guida Identità Golose 2020**: veronese classe 1985, alla guida del ristorante stellato **Venissa** sull’isola di Mazzorbo (Venezia), è stata premiata da **Acqua Panna e S.Pellegrino**.

L’importante riconoscimento è stato assegnato durante la presentazione della tredicesima edizione della Guida che dal 2008 premia le giovani stelle del panorama gastronomico italiano e internazionale. Quest’anno sono oltre 1100 le insegne sperimentate in tutto il Mondo, per un totale di 50 paesi rappresentati in tutti i continenti. Una guida, in continuo aggiornamento, dal forte respiro internazionale.&nbsp;
{{< figure src="images/wp-content/uploads/2019/12/chiara-pavan-credits-brambilla-serrani.jpg?w=1024" caption="Chiara Pavan, a sinistra, riceve il premio dal direttore di Identità Golose, Paolo Marchi. Credits: Brambilla-Serrani" >}}
 

**Chiara Pavan**, insieme a Francesco Brutto, è da tre stagioni chef del Venissa, ristorante della famiglia Bisol incastonato nell’isola di Mazzorbo, nella laguna di Venezia. Entrata in cucina quasi per caso all’età di 20 anni per finanziare gli studi in Filosofia all’Università di Pisa, dopo aver conseguito una laurea e una specializzazione in ambito umanistico si butta a capofitto nel mondo della ristorazione, vera passione. Dopo la formazione e numerosi stage in alcune rinomate insegne, tra cui Da Caino a Montemerano e lo Zum Löwen di Bolzano, incontra Francesco Brutto, che la porta al suo fianco ai fornelli del Venissa. Qui Chiara sviluppa una cucina creativa, di grande identità, fortemente ispirata alla Laguna e alla ricerca sui prodotti locali.

Chiara Pavan rappresenta un esempio di giovane e talentuosa chef che propone una cucina originale, contemporanea e di qualità, in cui territorio e tradizione sono protagonisti importanti.