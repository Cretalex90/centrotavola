---
title: 'Qualità e territorio: Mactra a Vitorchiano è una delle migliori pizzerie del viterbese'
author: Alessandro Creta
type: regular
date: 2023-09-09T08:00:55+00:00

wordads_ufa:
  - s:wpcom-ufa-v4:1694247297
timeline_notification:
  - 1694246458
categories:
  - News
meta_tags:
  - italia a tavola
  - pizza
  - pizzeria
  - viterbo
images: ["/images/wp-content/uploads/2023/09/79-officina-visiva-foto-pizza-italia-a-tavola-alessandro-creta-mactra-andrea-pechini_23.webp"]
---
_Andrea Pechini è il pizzaiolo e proprietario del locale. Trentaduenne già con tanta esperienza alle spalle (importante il suo passato all&#8217;Agriturismo il Casaletto di Grotte Santo Stefano), crea nel piccolo borgo di origine etrusca qualcosa di inedito nel raggio di chilometri. Alla scoperta delle pizze di Mactra._
{{< figure src="/images/wp-content/uploads/2023/09/79-officina-visiva-foto-pizza-italia-a-tavola-alessandro-creta-mactra-andrea-pechini_22.webp" >}}
 

La testardaggine, in senso buono, e la consapevolezza dei propri mezzi di&nbsp;**Andrea&nbsp;Pechini**&nbsp;le si colgono&nbsp;anche (se non soprattutto) considerando il momento in cui ha aperto&nbsp;**Mactra**, la sua pizzeria in un piccolo borgo della provincia di Viterbo come&nbsp;**Vitorchiano**. Le serrande si sono alzate nel&nbsp;**gennaio 2021**, quando ancora si brancolava nel buio e si navigava a vista data&nbsp;l’emergenza&nbsp;Covid.
{{< figure src="/images/wp-content/uploads/2023/09/79-officina-visiva-foto-pizza-italia-a-tavola-alessandro-creta-mactra-andrea-pechini_17.webp" >}}
 

Ma Andrea&nbsp;**ha voluto aprire,**&nbsp;limitandosi solo&nbsp;all’asporto&nbsp;in un primo momento, senza voler attendere tempi migliori. Tempi che sarebbero stati anche&nbsp;più&nbsp;lunghi, soprattutto. «**Sentivo di dover aprire**, non volevo aspettare: quando senti di fare una cosa la devi fare senza pensarci su. Se si inizia a&nbsp;procrastinare&nbsp;troppo si rischia poi di non fare nulla, per questo ho azzardato questa&nbsp;**scommessa**. Invece&nbsp;c’è&nbsp;stata&nbsp;l’occasione, ho&nbsp;**trovato questo locale**&nbsp;che era&nbsp;già&nbsp;in piedi e sono partito. Non nego come&nbsp;all’inizio&nbsp;sia stato un&nbsp;**tuffo nel vuoto**, era un punto interrogativo, ma la fortuna aiuta gli audaci e un po’ mi sono aiutato anche da solo»
{{< figure src="/images/wp-content/uploads/2023/09/79-officina-visiva-foto-pizza-italia-a-tavola-alessandro-creta-mactra-andrea-pechini_33.webp" >}}
 

La partenza un po’ a singhiozzo date le circostanze legate&nbsp;all’emergenza&nbsp;Covid,&nbsp;tant’è&nbsp;che da due anni e mezzo&nbsp;dall’apertura&nbsp;il lavoro effettivo è stato sicuramente inferiore.&nbsp;Ciò&nbsp;ha dato ad Andrea il tempo necessario per&nbsp;**perfezionare la sua tecnica**, dando vita oggi a pizze come forse non se ne trovano&nbsp;nel raggio di chilometri.&nbsp;**Ma che cosa si mangia qui?**

## Cosa si mangia da&nbsp;Mactra. Tra le pizze, un gran maritozzo salato {.wp-block-heading}

Se solitamente i fuochi&nbsp;d’artificio&nbsp;sono riservati alla fine di un evento, da&nbsp;Mactra&nbsp;**si inizia subito con il botto**:&nbsp;**maritozzo salato**&nbsp;con lingua di manzo, cipolla di&nbsp;Tropea&nbsp;e salsa verde che è una vera esplosione di gusto, sapori ed odori.&nbsp;L’impasto&nbsp;è qualcosa di incredibile, le consistenze degli ingredienti giocano tra di loro e si trovano al palato.&nbsp;**Tanta roba davvero**: da alzarsi e andare a stringere la mano ad Andrea. Con un inizio del genere le aspettative non possono che alzarsi.&nbsp;Si prosegue poi con una&nbsp;**montanarina&nbsp;con mortadella e&nbsp;burrata**, gustosa e anche un po’ furba negli accostamenti, per poi cominciare con le pizze vere e proprie.
{{< figure src="/images/wp-content/uploads/2023/09/79-officina-visiva-foto-pizza-italia-a-tavola-alessandro-creta-mactra-andrea-pechini_41.webp" >}}
 

Assaggiamo la bianca alla pala con&nbsp;**porchetta laziale**, arriva poi quella ripiena al**&nbsp;sugo alla&nbsp;vitorchianese**&nbsp;(pomodoro cotto a lungo aromatizzato con finocchio selvatico) e salsiccia alla brace, poi ne proviamo una&nbsp;più&nbsp;tradizionale come la&nbsp;_**Napul’è**_&nbsp;(di fatto una margherita,&nbsp;un’ottima&nbsp;margherita) ma&nbsp;**l’effetto&nbsp;wow**&nbsp;si replica (dopo il maritozzo) con una pizza gourmet a base di&nbsp;**baccalà&nbsp;mantecato, crema di zucchine e fiori di zucca.**&nbsp;Bella da vedere, buona da mangiare, croccante fuori e soffice dentro: niente da dire se non bravi. Il tutto accompagnato da vini del territorio, con etichette sia di rossi sia di bianchi locali e anche qualche proposta a&nbsp;più&nbsp;ampio respiro. E,&nbsp;all&#8217;occorrenza, ci sono anche gli champagne.

_<a href="https://www.italiaatavola.net/check-in/2023/9/5/migliori-pizzerie-viterbese-mactra-borgo-vitorchiano/99189/" target="_blank" rel="noreferrer noopener">Articolo già precedentemente pubblicato su Italia a Tavola</a>._

_**<a href="https://www.officinavisiva.it/" target="_blank" rel="noreferrer noopener">Foto di Officina Visiva</a>**_