---
title: >-
  Pollo alla Civitonica, la ricetta dell'Osteria Al Forno di Agnese di Civita di
  Bagnoregio 
date: 2025-08-25T00:00:00.000Z
type: regular
draft: false
images:
  - /images/pollo-civitonica-forno-agnese.jpg
categories:
  - Ricette degli chef
tags:
  - bagnoregio
  - civita
  - alla civitonica
  - pollo
  - ricetta
---

Il **pollo alla civitonica** è una chicca tradizionale, la cui preparazione viene custodita dagli ormai pochi che ancora la realizzano in zona, al punto che più di qualche bagnerese non ne è nemmeno a conoscenza. In poche parole si può considerare una variante del pollo alla cacciatora, arricchita però da sfumature e aromi che raccontano l’autenticità del borgo e la sua cucina contadina. Questa ricetta ci è stata fornita dall'Osteria Al Forno di Agnese, ristorante storico dentro **Civita di Bagnoregio**.

### Ingredienti per 4 persone

* Pollo a pezzi
* Pomodoro fresco a pezzi
* Passata di pomodoro
* Olive taggiasche
* Olio extravergine d’oliva
* Rosmarino
* Salvia
* Aglio
* Sale
* Pepe
* Vino bianco secco
* (Facoltativo) Brodo vegetale

***

### Preparazione

1. Mettere il pollo in una padella capiente senza aggiungere condimenti e lasciarlo asciugare dall’acqua di cottura naturale.
2. Quando l’acqua sarà evaporata, aggiungere olio, sale e pepe. Rosolare bene il pollo da tutti i lati, quindi sfumare con vino bianco.
3. Nel frattempo tritare finemente rosmarino, aglio e salvia. Tagliare a pezzi i pomodori.
4. Una volta sfumato il vino, aggiungere al pollo gli aromi tritati, i pomodori a pezzi, la passata e le olive taggiasche.
5. Insaporire bene e, se necessario, unire un po’ di brodo vegetale per mantenere la giusta umidità.
6. Lasciare cuocere a fuoco medio-basso fino a completa cottura del pollo, mescolando di tanto in tanto.
