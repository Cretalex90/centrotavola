---
title: 'EmergenteChef e Pizza: al via a Roma le selezioni per Centro e Sud Italia'
date: 2025-09-11T00:00:00.000Z
type: regular
draft: false
images:
  - /images/chef-emergente.jpg
categories:
  - News
tags:
  - emergente pizza
  - emergente chef
---

È iniziata l’edizione 2026 di **EmergenteChef** e **EmergentePizza**. Dopo la Selezione Nord che si è svolta a Milano alla Maestro Martino Academy (la scuola di cucina presieduta da Carlo Cracco) a Villa Terzaghi, arriva il momento della Selezione Centro-Sud che si svolgerà al Centro di Formazione ELIS a **Roma**.

In gara i migliori giovani talenti del Centrosud per selezionare i finalisti che, con i vincitori della Selezione Nord, disputeranno la **Finale ad ALMA** scuola di Cucina alla Reggia di Colorno). I concorrenti in gara di **EmergenteChef** gareggeranno in quattro batterie: i 4 vincitori accederanno alla Finale che si svolgerà in primavera 2026. Ogni concorrente dovrà presentare in tempi e modalità stabilite, due ricette alla numerosa giuria di esperti (chef, imprenditori, operatori del settore e giornalisti).

I concorrenti di **EmergentePizza** al loro arrivo, previsto il martedì mattina, prepareranno l’impasto per il giorno successivo. Successivamente, nel primo pomeriggio i concorrenti presenteranno la loro versione della pizza classica “margherita” (con un impasto preparato precedentemente all’evento). Il giorno seguente, avverrà la prova più importante, quella della pizza a “tema creativo”, che verrà realizzata con l’impasto preparato il giorno precedente. La ricetta dovrà includere obbligatoriamente alcuni prodotti delle aziende tra gli sponsor dell’evento verrà realizzata con l’impasto del giorno prima. I migliori quattro pizzaioli selezionati accederanno alla Finale che si svolgerà nella primavera del 2026.

Particolare rilievo sarà dato alla premiazione. Si svolgerà nel pomeriggio del mercoledì 1° ottobre al termine delle gare. Sarà preceduta da un Talk e coinvolgerà Istituzioni e personaggi di rilievo del settore. In parallelo per festeggiare i **20 anni di EmergenteChef e i 15 anni di EmergentePizza** avrà luogo la FESTA di EMERGENTE che si svolgerà dalle 17 in avanti nell’area prospiciente il Centro di Formazione ELIS. Qui avremo fino a tarda sera numerosi Espositori che prepareranno e faranno assaggiare le loro specialità e inoltre brinderemo con i numerosi ex concorrenti di Emergente presteranno la loro presenza per l’occasione.
