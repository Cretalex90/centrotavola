---
title: 'S.Pellegrino Young Chef: Alessandro Bergamo, del ristorante Cracco, vince la Finale Regionale'
author: ciao
type: regular
date: 2019-10-22T20:00:49+00:00
url: /s-pellegrino-young-chef-alessandro-bergamo-del-ristorante-cracco-vince-la-finale-regionale/
timeline_notification:
  - 1571774452
categories:
  - Eventi
tags:
  - cucina
  - cucina italiana
images: ["images/wp-content/uploads/2019/10/un-momento-della-premiazione-.webp"]
---
<p class="has-text-align-left">
  <strong>Alessandro</strong> <strong>Bergamo</strong>, classe 1989, originario di Mariano Comense, s<strong>ous chef del ristorante Cracco a Milano</strong>, è il vincitore della <strong><em>Finale Regionale Italia e Sud Est Europa di S.Pellegrino Young Chef,</em></strong> il progetto di scouting internazionale giunto alla quarta edizione che promuove l’ingresso dei giovani talenti nella comunità gastronomica globale. È stata una giornata di intensa competizione quella che si è svolta lunedì 21 ottobre negli spazi de La Scuola de la Cucina Italiana dove si sono sfidati 10 giovani cuochi selezionati in Italia, Croazia, Romania e Slovenia. Al termine della gara, è stato il signature dish di Alessandro Bergamo a convincere la giuria internazionale composta da sette top chef .
</p>


{{< figure src="images/wp-content/uploads/2019/10/alessandro-bergamo.webp?w=640" >}}


  
Il piatto, dal titolo **_Meglio un uovo oggi o una gallina domani?_**, ha saputo soddisfare con efficacia e gusto contemporaneo i criteri di valutazione che hanno guidato il giudizio della giuria: competenze tecniche, creatività, filosofia personale. Qualità e competenze che Alessandro ha avuto l’opportunità di coltivare e affinare nei mesi precedenti la competizione insieme al suo mentore **Riccardo Camanini**, patron del ristorante stellato Lido 84, fra i cuochi più apprezzati della sua generazione.


{{< figure src="images/wp-content/uploads/2019/10/piatto-alessandro-bergamo-.webp?w=640" >}}


Bergamo così ha illustrato il suo piatto &#8220;una creazione che cerca di valorizzare con la tecnica &#8211; dall’affumicatura al sottovuoto &#8211; alimenti popolari talvolta trascurati nelle grandi cucine come il pollo di cui è stata utilizzata anche la pelle, resa croccante e utilizzata come guarnitura finale. Un piatto che valorizza materie prime semplici, di grande qualità, che ho scelto di presentare dedicando particolare attenzione al risultato estetico finale.”

**Alessandro Bergamo** rappresenterà Italia e Sud Est Europa durante la Finale internazionale di  
S.Pellegrino Young Chef in programma a maggio 2020. Accanto a lui, nel percorso che lo porterà ad affrontare gli altri 11 finalisti, ci sarà Antonia **Klugmann**, chef stellata dell’Argine a Vencò in Friuli Venezia Giulia che accompagnerà Alessandro in veste di mentore aiutandolo a  
esprimere al meglio la sua personalità, le sue abilità tecniche e la sua creatività.

**Credits: ©<a rel="noreferrer noopener" href="http://pitsfoto.com/" target="_blank">pitsfoto.com</a>**