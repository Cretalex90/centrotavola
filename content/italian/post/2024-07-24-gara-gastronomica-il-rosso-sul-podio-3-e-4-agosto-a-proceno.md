---
title: Gara Gastronomica “Il Rosso sul Podio” 3 e 4 agosto a Proceno
author: Alessandro Creta
type: regular
date: 2024-07-24T13:34:22+00:00

firehose_sent:
  - 1721828063
wordads_ufa:
  - s:wpcom-ufa-v4:1721828467
timeline_notification:
  - 1721828064
categories:
  - Senza categoria
images: ["/images/wp-content/uploads/2024/07/whatsapp-image-2024-07-24-at-10.45.36.webp"]
---
_**Il 3 e 4 agosto, nel suggestivo borgo medievale di Proceno, avrà luogo la prima edizione della Gara Gastronomica &#8220;Il Rosso sul Podio&#8221;. Questa competizione culinaria, organizzata per valorizzare l&#8217;Aglio Rosso di Proceno, è parte integrante del &#8220;Festival dell&#8217;Aglio Rosso di Proceno&#8221;, realizzato dal Comune di Proceno grazie ai fondi del PNRR e al sostegno dell&#8217;Unione Europea.**_ 

L&#8217;evento è reso possibile grazie alla collaborazione con Slow Food Viterbo e Tuscia APS, la Proloco di Proceno e la Cooperativa di Comunità Proceno.

### Il concorso e la giuria {.wp-block-heading}

Vittoria Tassoni, presidente della giuria, sarà incaricata di scegliere il piatto vincitore, che potrà essere un primo, un secondo o un dolce. Tassoni, cuoca dell&#8217;Alleanza Slow Food, spiega lo spirito della competizione: &#8220;_Non è solo la voglia di mettersi in gioco, la grande passione per la cucina, per la sperimentazione e per le tradizioni, ma è anche la voglia di imparare insieme e apprendere modalità corrette e preziosi consigli dai diversi membri della giuria, senza mai dimenticare l’importanza nella scelta degli ingredienti, come in questo caso l’eccellenza dell’aglio rosso di Proceno, sino nell’esecuzione e infine nell’impiattamento_&#8220;. Tassoni sottolinea inoltre l&#8217;importanza della lotta allo spreco, criterio fondamentale nella valutazione dei piatti.
![](/images/wp-content/uploads/2024/07/whatsapp-image-2024-07-24-at-10.45.36-1.webp)
 

### Programma {.wp-block-heading}

La gara si svolgerà **sabato 3 agosto nel Palazzo Sforza di Proceno**, mentre la premiazione avrà luogo domenica 4 agosto alle 18:30. Il vincitore riceverà una targa e un cesto ricco di prodotti tipici dell&#8217;alta Tuscia, oltre all&#8217;opportunità di riproporre il proprio piatto in uno show cooking.

Se vuoi partecipare e far assaporare alla giuria il tuo piatto con &#8220;Il Rosso sul Podio&#8221;, consulta il regolamento completo sul sito del Comune di Proceno [www.comune.proceno.vt.it](http://www.comune.proceno.vt.it/) o invia un&#8217;email a <a>viterboslowfood@gmail.com</a>. Puoi anche contattare Vittoria Tassoni al numero 329.0306936 per ulteriori dettagli.

Durante il festival, oltre alla gara gastronomica, ci saranno laboratori del gusto, show cooking, un mercato di produttori locali e bio, e laboratori per bambini. La sera del 3 agosto si terrà #Procenando, una degustazione itinerante accompagnata da musica dal vivo e spettacoli, offrendo un&#8217;ulteriore occasione per visitare questo incantevole borgo al confine con la Toscana e celebrare l&#8217;aglio rosso di Proceno.