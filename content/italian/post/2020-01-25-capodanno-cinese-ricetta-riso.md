---
title: 'Capodanno cinese: la ricetta a base di riso per l’Anno del Topo'
author: Alessandro Creta
type: regular
date: 2020-01-25T10:30:00+00:00
excerpt: 'Festeggiamo a nostro modo il Capodanno cinese proponendo un piatto a base di uno degli ingredienti tipici della Cina: il riso'

timeline_notification:
  - 1579949718
categories:
  - Ricette degli chef
tags:
  - ricetta
  - ricette
images: ["/images/wp-content/uploads/2020/01/risotto-riso-carciofi-ricetta.webp"]
---
## Il Capodanno Cinese è arrivato!  {.wp-block-heading}


![](/images/wp-content/uploads/2020/01/anno-del-topo.webp)


Festeggiamo a nostro modo questa ricorrenza con una ricetta a base di riso, uno degli ingredienti più tipici e iconici di questo Paese (tra i maggiori produttori e consumatori mondiali, che lo coltiva da circa 7000 anni), declinato in una piatto che esprime però italianità e stagionalità.


![](/images/wp-content/uploads/2020/01/artichoke-2237845_640.webp)


  
Buon anno del Topo a tutti quanti con questo [risotto](https://aleepepe.com/2019/10/26/risi-e-bisi-nel-mare/) cacio e pepe con carciofi croccanti e zeste di limone, presentato per voi in collaborazione con **Ristorante Palazzo Ranucci e [Dove Vuoi Srl](http://DOVE VUOI SRL - Location Matrimoni Viterbo | Wedding ... www.dovevuoisrl.com).**

###  
Ecco la ricetta {.wp-block-heading}

**INGREDIENTI (per 4 PAX)**

  
**PER IL RISO**  
330 gr di riso carnaroli  
1 bicchiere di vino bianco  
1 lt di brodo vegetale  
Burro q.b  
Pecorini q.b  
Sale q.b  
Pepe q.b  
1 Limone non trattato

**PER LA CREMA DI GAMBI DI CARCIOFI**  
Gambi dei carciofi  
½ bicchiere di vino bianco  
Brodo vegetale  
1 spicchio d’aglio  
Sale q.b

**PER I CARCIOFI CROCCANTI**  
4 teste di carciofi

Olio per friggere  
Sale q.b  
Farina

**PER LA ZESTA DI LIMONE**  
Grattuggiare la buccia di un limone stando attenti a non prendere anche la parte bianca che altrimenti sarebbe amara.


![](/images/wp-content/uploads/2020/01/lemon-4642988_640.webp)


**PREPARAZIONE**  
Pulire e mondare i carciofi, tagliarli a metà e rimuovere la barba (se presente).  
Tenere i carciofi a bagno in acqua molto fredda acidulata con qualche limone per evitare l’ossidazione.  
Ricordarsi di non buttare i gambi, ma tenerli da parte perché ci occorreranno per la crema.  
Per preparare la crema occorrerà mettere un filo e uno spicchio d’aglio schiacciato in una padella, e far imbiondire l’aglio. Togliere l’aglio e inserire i gambi dei carciofi tagliati grossolamente, far rosolare e sfumare con il vino e portare a cottura aiutandosi con del brodo vegetale o acqua. I gambi dovranno risultare molto morbidi.

  
Una volta cotti frullare il tutto cercando di ottenere una crema liscia e regolare di sale e di pepe.  
Per i carciofi croccanti occorrerà asciugare le teste dei carciofi e tagliarle finemente, passarle leggermente nella farina (o nell’amido di mais) e friggerle in olio caldo fino a che siano dorate, scolarle sulla carta assorbente e tenerle da parte.

  
**PER IL RISOTTO  
** In una casseruola mettere una piccola noce di burro e farla sciogliere delicatamente, aggiungere il riso e mescolando in continuazione per tostarlo (la tostatura sarà pronta quando toccando i chicchi di riso con le mani, sentirete un forte calore). Sfumare con del vino e lasciare evaporare, aggiungere il brodo e portare a cottura.  
Una volta pronto togliere dal fuoco e inserire un goccio di vino bianco e mantecate con burro ghiacciato, pecorino, pepe e la crema ci carciofi.

###  
Impiattare il riso e decorarlo con i carciofi fritti e la buccia di limone grattugiata. {.wp-block-heading}


![](/images/wp-content/uploads/2020/01/risotto-riso-carciofi-ricetta.webp?w=768)


[Dai uno sguardo anche a questa ricetta!](https://aleepepe.com/2020/01/04/ricetta-pacchero-con-rana-pescatrice-e-pomodorini-gialli/)