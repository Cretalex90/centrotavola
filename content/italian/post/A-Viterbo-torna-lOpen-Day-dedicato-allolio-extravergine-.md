---
title: 'A Viterbo torna l''Open Day dedicato all''olio extravergine '
date: 2025-09-22T00:00:00.000Z
type: regular
draft: true
images:
  - /images/olio-open-day-viterbo.jpg
categories:
  - News
tags:
  - open day
  - viterbo
  - extravergine
  - Olio
---

Nel cuore pulsante della Tuscia olivicola torna, per la sua terza edizione, l’atteso appuntamento firmato Pierluigi Presciuttini, produttore da sempre impegnato nella promozione dell’olio extravergine di qualità e nel recupero degli oliveti abbandonati. Un open day che si conferma non solo come momento di incontro, ma come vera e propria esperienza culturale ed enogastronomica, pensata per avvicinare il pubblico all’universo complesso e affascinante dell’Olio EVO di Eccellenza.

![](</images/locandina olio.jpeg>)

#### Un parterre di ospiti d’eccezione

La giornata sarà arricchita da interventi di professionisti e studiosi che guideranno i partecipanti alla scoperta delle infinite sfumature dell’olio.

* La Dott.ssa Barbara Bartolacci, agronoma esperta nelle metodiche di assaggio, aprirà i lavori con una sessione dedicata all’analisi sensoriale, per imparare a riconoscere pregi e caratteristiche di un extravergine autentico.
* Il Prof. Alessandro Vujovic, in rappresentanza di AICOO (Associazione Italiana Conoscere l’Olio d’Oliva), porterà la sua esperienza nella divulgazione della cultura dell’olio nel Centro Italia, sottolineando l’importanza di educare al consumo consapevole.
* La Prof.ssa Diana De Santis dell’Unitus di Viterbo condurrà i presenti in un viaggio appassionato, capace di far innamorare dell’olio extravergine attraverso un racconto scientifico ma al tempo stesso emozionale.

Non solo conoscenza, ma anche convivialità: dalle 12 alle 17, i partecipanti potranno deliziarsi con la Pizza Gourmet del Ristorante Tomato, in un abbinamento che esalta al meglio la freschezza e la fragranza dell’olio. Tutti gli eventi sono gratuiti, ma è necessaria la prenotazione per prendere parte a questa giornata speciale che intreccia cultura, gusto e territorio.
