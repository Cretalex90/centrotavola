---
title: >-
  Ottava Medievale Orte: in contrada Sant’Angelo un menu inedito con ricette
  medievali
date: 2025-09-03T00:00:00.000Z
type: regular
draft: false
images:
  - /images/cena-medievale-orte.jpg
categories:
  - News
tags:
  - contrade
  - ottava medievale
  - sant'egidio
  - orte
---

*"Udite udite! *Una mensa solenne vi attende in Contrada Sant’Angelo ad Orte, ove ricette antiche e vini pregiati s’uniran per dar vita a un banchetto degno di cavalieri e dame...”

Un **menu degustazione** inedito, pensato appositamente per l’occasione, con protagoniste ricette di derivazione medievale e in abbinamento i vini della cantina **Le Crete** di Giove. È la serata speciale che andrà in scena il prossimo **10 settembre** presso la contrada **Sant’Angelo di Orte**, nel vivo delle celebrazioni per il patrono locale Sant’Egidio. Una cena originale e creativa, che (in pieno stile delle festività del paese) abbraccia non solo lo spirito medievale, ma ne richiama anche gusti, sapori e ricette, pensate e realizzate appositamente per la serata. Ogni portata racconta un frammento di passato, esaltato dall’abbinamento con i vini locali: un viaggio tra i sapori di un tempo e le eccellenze del territorio.

![](/images/orte-cena-medievale.jpg)

### Il menu completo con portate e pairing

Servizio de Benvenuto
Fructa fresca de stagione cum herbi
→ Abbinamento: Extra Dry milesimato (Sangiovese vinificato in bianco, metodo Charmat)

Servizio de Credenza
Torta de herbi
→ Abbinamento: Cima del Giglio IGT (Sauvignon Blanc e Malvasia)

Primo Servizio de Portata
Maltagliato cum ceccio
→ Abbinamento: Sophia Sole IGT (Chardonnay e Viognier)

Secondo Servizio de Portata
Pasta rustica a lo ragù povero
→ Abbinamento: Laudato Rosso IGT (Sangiovese e Merlot)

Terzo e Quarto Servizio de Portata
Quaia avvolta et imbottita in tegame cum scarola in sabore
→ Abbinamento: Petranera IGT (Sangiovese, Merlot, Barbera, Montepulciano)

Quinto Servizio de Portata
Crostata cum formaggio e fico
→ Abbinamento: Ippocrasso

Un banchetto tra storia e sapori, con posti limitati.
Prenotazione obbligatoria al numero: 389 681 7958
