---
title: Ricetta flan di verdure primaverili su crumble salato alla nocciola
author: Alessandro Creta
type: regular
date: 2021-03-23T09:54:56+00:00

timeline_notification:
  - 1616493300
categories:
  - le ricette dello chef
meta_tags:
  - ricetta
images: ["/images/wp-content/uploads/2021/03/ricetta-flan-di-verdure.webp"]
---
### Nonostante il termine sia chiaramente di origini francesi, in Italia il _flan_ non è inteso alla stessa maniera dei nostri cugini transalpini.  {.wp-block-heading}

Da noi infatti con questo nome si intende uno sformato o un timballo&nbsp;generico, dolce o salato. Il Francia, invece, il flan indica con più precisione una crostata; anche in questo caso dolce o salata.


{{< figure src="/images/wp-content/uploads/2021/03/flan-verdure.webp" >}}




Lo **chef Colaiaquo** ci propone una sua versione del flan dai colori e sapori primaverili per ricordarci l&#8217;arrivo della bella stagione.

**Ingredienti per 4 persone:**

Per il flan di verdure:

220 gr misto d&#8217;uovo

50 gr tuorlo

220 gr panna fresca

80 gr grana grattugiato

230 gr carote lesse

230 gr carote viola lesse

230 gr cime di rapa lesse

sale e pepe q.b.

**Per il crumble alle nocciole:**

60 gr farina debole

50 gr zucchero semolato

45 gr farina di nocciola

70 gr burro in pomata

**Finitura:**

1 pz ravanello

30 gr di verdure lessate precedentemente

20 gr di zucchine

10 gr di peperoni rossi

Olio extravergine di oliva q.b.

#### Procedimento {.wp-block-heading}

**Per i flan di verdure**

Lavare, pulire e lessare separatamente tutte le verdure. In una ciotola unire le uova, il formaggio grattugiato e la panna. Mescolare bene tutti gli ingredienti con le fruste, regolare di sale e dividere il composto in tre ciotole differenti. Nel primo recipiente unire le carote classiche, nel secondo le carote viola e nel terzo le cime di rapa; frullare ogni impasto con il frullatore ad immersione – sciacquandolo ogni volta in modo da non mischiare i rispettivi colori – fino ad ottenere una consistenza liscia e omogenea, versare i vari composti in tre sac-à-poche diversi e riempire i vari pirottini imburrati, o i vari stampi di silicone. Cuocere a bagnomaria a 120° per 40-45 minuti.


{{< figure src="/images/wp-content/uploads/2021/03/ricetta-flan-di-verdure.webp?w=1024" >}}


**Per il crumble**

Mescolare tutti gli ingredienti, sbriciolare il tutto su una teglia con carta da forno carta ed infornare a 180°C per 10/13 min.

**Finitura**

Disporre sul piatto da portata il crumble e sopra sformare i flan dai pirottini.

Saltare velocemente tutte le verdure restanti con olio extravergine d&#8217;oliva ed un pizzico di sale, disporre a piacere in modo da creare contrasti di colore nel piatto. Terminare e servire con un filo d&#8217;olio extravergine d&#8217;oliva.



Leggi anche:

<ul class="wp-block-list">
  <li>
    <a href="https://aleepepe.com/2021/03/16/andrea-fanti-croma-lago-menu/" target="_blank" rel="noreferrer noopener">Andrea Fanti</a>, il Croma Lago e il coraggio di osare
  </li>
  <li>
    <a href="https://aleepepe.com/2021/02/09/ricetta-crostata-lampone-pistacchio/" target="_blank" rel="noreferrer noopener">Ricetta mini crostata</a> al lampone e pistacchio
  </li>
</ul>