---
title: Slow Food celebra la Giornata Mondiale dell’Alimentazione
author: ciao
type: regular
date: 2019-10-17T17:29:00+00:00
url: /slow-food-celebra-la-giornata-mondiale-dellalimentazione/
timeline_notification:
  - 1571333344
categories:
  - News

---
Il 16 ottobre,&nbsp;**Giornata Mondiale dell&#8217;Alimentazione**, la FAO invita ad agire a ogni livello per far sì che una dieta sana e sostenibile sia accessibile a tutti. Inoltre, qualche ora fa è stato reso pubblico il&nbsp;<a href="http://slowfood.emailsp.com/e/t?q=9%3dRXQeR%26F%3dT%26J%3dTYRa%26B%3dXMYQVQ%26Q%3d5NEL_Eunv_P5_Cwpt_MB_Eunv_O0DHBQ1KB8.zIxC7OC.70I_Eunv_O0z_Nnwk_X3N_Cwpt_NBD_Llym_Wyf_Eunv_OYN0p3gBp_Llym_VPXSk_Cwpt_MaP8i_Nnwk_XRVQq_Eunv_OYN0r4h6_Eunv_OYMbZ_Llym_VPY13d4t9k_Nnwk_XRVQx_Eunv_OYN0SsUs_cP4S_nZ_STDO_ci_cP4S_meXzh.eBr.ZqH_uBR1_5QoVeWhDdehPqd_q2VA_1GvZeB_uBR1_5QdO_uBR1_7x5vdLZB5Q_Llym_VPXSc_Cwpt_MaP8_Cwpt_MaOZJv_Eunv_OYN0l1j6p3h%260%3d%266M%3dLXVWPaU" rel="noreferrer noopener" target="_blank">rapporto SOFA 2019</a>(State of Food and Agriculture).&nbsp;

In esso si mette in evidenza che &#8220;ridurre la perdita e lo spreco di cibo ha il potenziale per contribuire ad altri Obiettivi di Sviluppo Sostenibile delle Nazioni Unite, incluso quello di Fame Zero. Nei paesi a basso reddito, dove l&#8217;insicurezza alimentare è spesso grave, aumentare l&#8217;accesso al cibo è fondamentale; e l&#8217;accesso stesso è strettamente legato alla disponibilità. Prevenire le perdite di cibo a livello locale nella produzione di piccola scala può sia alleviare la carenza di cibo che aumentare il reddito degli agricoltori, migliorando così l&#8217;accesso al cibo. D’altra parte, nei paesi ad alto reddito, la priorità è una dieta sana e con il giusto apporto di nutrienti&#8221;.


{{< figure src="images/wp-content/uploads/2019/10/7_lucia-mandriolie2808e.webp?w=960" >}}


«Il rapporto SOFA evidenzia come il problema dello spreco alimentare sia un problema globale con interconnessioni estremamente complesse. Una sfida che Slow Food ha raccolto nel corso degli anni e che ci ha portato a lavorare con le comunità rurali dei paesi a basso reddito per migliorare la loro sicurezza alimentare, aiutando i piccoli agricoltori a mantenere viva la cultura dei loro cibi tradizionali e a migliorare la catena di distribuzione locale, attraverso orti e mercati contadini», afferma&nbsp;**Edie Mukiibi, membro del Comitato Esecutivo Internazionale di Slow Food**. «Allo stesso tempo, è essenziale continuare a sensibilizzare i consumatori con un buon reddito, affinché, con le loro scelte, possano contribuire al cambiamento verso un sistema più sostenibile e migliorare le possibilità di accesso a un cibo sano per tutti».

In un mondo in cui il sistema di produzione alimentare si dimostra ingiusto e insostenibile, l&#8217;importanza dei due pilastri dell&#8217;impegno di Slow Food, l’educazione e la tutela della biodiversità, è sempre più attuale. Una varietà di colture diverse è fondamentale per garantire una dieta sana e la salvaguardia dell&#8217;ambiente; la ricchezza della biodiversità agroalimentare, su cui la rete mondiale di Slow Food possiede conoscenze e competenze straordinarie, può quindi aiutarci a migliorare la qualità nutrizionale del cibo.

Un esempio viene dal raduno **Indigenous Terra Madre Asia & Pan-Pacific** che si è concluso proprio oggi in Ainu Mosir (Hokkaido). «I sistemi alimentari delle popolazioni indigene si basano su diete e pratiche differenziate, che contribuiscono a mantenerci in buona salute: cibi diversi e sani, attività fisica, contatto con la natura, condivisione, comunità e identità culturale&#8221;, dice **Remi Ie, Consigliere Internazionale Slow Food per il Giappone e indigena Ryukyu**. «Affinché questi sistemi alimentari indigeni si conservino vivi e vitali dobbiamo essere consapevoli delle lezioni dei nostri anziani che hanno praticato uno stile di vita lento e sostenibile per generazioni, e coinvolgere in questo i nostri giovani, credendo in loro e delegando a loro le iniziative per riaffermare l&#8217;eredità delle antiche tradizioni. Il trasferimento del sapere tradizionale è la chiave per un futuro appagante, nutriente e sostenibile non solo per le comunità indigene, ma per l&#8217;intera umanità».


{{< figure src="images/wp-content/uploads/2019/10/29_florence-verlhace2808e.webp?w=1024" >}}


È stato inoltre da tempo accertato che i prodotti dei&nbsp;**Presìdi Slow Food**, grazie al modo di produzione &#8211; che evita l’usi di prodotti chimici, conservanti e additivi chimici &#8211; alla fertilità dei terreni di coltivazione e alla salubrità dell&#8217;alimentazione per gli animali allevati, sono più ricchi di valori nutrizionali rispetto ad analoghe produzioni convenzionali.

Lo sanno bene gli chef dell&#8217;Alleanza Slow Food dei cuochi, chiamati a una missione educativa e impegnati a diffondere il giusto messaggio. In Uganda e Kenya, ad esempio, lavorano per promuovere alternative alla margarina vegetale e ai dadi da brodo, facendo riscoprire l’uso delle foglie secche di Moringa oleifera, molto ricche di vitamina C, o della pasta di arachidi tostate, chiamata binyebwa, ricca di sostanze nutritive. A proposito delle proprietà mediche dei prodotti tradizionali, la clinica fitoterapica Wamiti di Nairobi (Kenya) utilizza il&nbsp;<a href="http://slowfood.emailsp.com/e/t?q=4%3dAVFZA%26D%3dI%26E%3dCWGV%26u%3dVBT0TF%26L%3dnL4G_xscq_93_2rYr_B7_xscq_883CuOpFu6.oDgAvJv.5yD_xscq_88o_IWuZ_SlL_2rYr_C7w_JatV_UnV_xscq_8WC5JzM2J_JatV_TESBh_2rYr_BV96O_IWuZ_SATFg_xscq_8WC5L1Nv_xscq_8WBW4_JatV_TETjzJtN6Q_IWuZ_SATFn_xscq_8WC5wpAi8_nhLe_yr_kfOg_uu_nhLe_xwpBs.wh3Zrsxk5X8h6puk6W.rk4_kfOg_uueA_kfOg_uul9X8eub-8h6p-u2g3kUtVnk6W_7MjI_Gb4bthv-Wtc3b-4czXz_nhLe_xw_IWuZ_SATFW_xscq_8WC5_xscq_8WBWxo_2rYr_BV96HuNyLwL%266%3d%26sJ%3d7TITAWH" target="_blank" rel="noreferrer noopener">Presidio del miele Ogiek</a>&nbsp;per la preparazione di medicine naturali, mentre ad Arusha (Tanzania), il TRMEGA (Training, Research, Monitoring and Evaluation on Gender and AIDS) in collaborazione con i gruppi locali di Slow Food si occupa di educazione alimentare per i malati di AIDS attraverso la creazione di orti. Un altro esempio viene dal Messico, dove Slow Food è impegnata in un progetto per trattare la malnutrizione infantile con i prodotti del&nbsp;<a href="http://slowfood.emailsp.com/e/t?q=6%3dMbCbM%26J%3dF%26G%3dOcDX%267%3db9VLZC%26N%3dzR1I_0yZs_K9_ytkx_99_0yZs_JDzE7UmH7B.lFsGsL8.AvF_0yZs_JDl_Ki1W_UxR_ytkx_099_PXvh_aka_0yZs_Jc07N4F7N_PXvh_ZBUNl_ytkx_9XKBH_Ki1W_UMZCl_0yZs_Jc07P5G1_0yZs_Jc9Y8_PXvh_ZBVv4CyR0J_Ki1W_UMZCs_0yZs_Jc071t4nB_raQi_3k_pjSZ_zy_raQi_2puFw.pm7dkx2oxcBlyuyoyb.vow_pjSZ_zyi4_pjSZ_zyp2cBing-Blyu-y4s9hdiVvoyb_AQcN_Kfwgxlo-b2-azc-GuxY7kkZ-wevjt-pol2syjt-ds-wDckrtn_2OlP_Bd_0yZs_Jc9Yw_PXvh_ZBVv_PXvh_ZBUNi3_Ki1W_UMakyK9C3M7%26k%3d%26BA%3dY9bKcBa" target="_blank" rel="noreferrer noopener">Presidio del miele d&#8217;api Xunankab nella penisola dello Yucatán</a>.&nbsp;

Anche Slow Food USA si unisce alla FAO per celebrare la Giornata Mondiale dell&#8217;Alimentazione. Negli Stati Uniti, in cui il reddito medio pro-capite è alto, aumentano in modo esponenziale i livelli di sovrappeso e obesità, soprattutto nelle fasce povere della popolazione. Quest&#8217;anno Slow Food USA ha risposto all&#8217;appello della FAO ad agire concretamente per far sì che un cibo sano e sostenibile sia disponibile e accessibile a tutti, chiedendo a politici, imprese private, società civile di impegnarsi per l’obiettivo #ZeroHunger. I membri dell&#8217;Alleanza Slow Food dei cuochi negli Stati Uniti hanno risposto impegnandosi a fornire ricette sane per bambini, poi Slow Food USA le ha raccolte in un semplice libretto da distribuire attraverso la rete degli orti scolastici e dei membri di Slow Food.&nbsp;