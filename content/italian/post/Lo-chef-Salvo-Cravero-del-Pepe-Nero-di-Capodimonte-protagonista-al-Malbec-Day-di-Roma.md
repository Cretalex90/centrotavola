---
title: >-
  Lo chef Salvo Cravero, del Pepe Nero di Capodimonte, protagonista al Malbec
  Day di Roma
date: 2025-05-05T22:00:00.000Z
type: regular
draft: false
images:
  - /images/salvo-cravero-chef.jpg
categories:
  - News
tags:
  - malbec day
  - salvo cravero
  - doc italy
---

Lunedì 5 maggio, nella prestigiosa sede dell’Ambasciata d’Argentina a Roma, lo chef **Salvo Cravero** ha rappresentato con orgoglio la Tuscia viterbese nell’ambito del “Malbec Day”, evento di rilievo internazionale promosso dall’Associazione Nazionale Doc Italy, guidata da Tiziana Sirna.

In un contesto esclusivo riservato a cento ospiti selezionati tra istituzioni, diplomatici e giornalisti enogastronomici, Cravero – chef del ristorante **Pepe Nero di Capodimonte** e **Ambasciatore del Gusto Doc Italy** – ha portato il sapore autentico della Tuscia in una giornata dedicata alla celebrazione del vitigno simbolo dell’Argentina. Il Malbec Day, fiore all’occhiello della collaborazione tra Doc Italy e l’Ambasciata d’Argentina, è pensato per valorizzare i prodotti iconici del paese sudamericano, in primis vino e carne. "In questo percorso Doc Italy reinterpreta le ricette tipiche del Paese ospitante tramite prodotti e grandi maestri italiani - dichiara **Tiziana Sirna**, presidente dell'Associazione Nazionale Doc Italy -, scelti per l’occasione i massimi rappresentanti nei loro settori. All’incontro sarà presente anche il territorio della Tuscia, per la zona di Viterbo, con una personalità di altissimo profilo, lo Chef Salvo Cravero, Ambasciatore del Gusto Doc Italy, tra i migliori in Italia in questo ambito. È tra gli antesignani del fine dining nella Tuscia, proseguendo la sua “caccia al tesoro” delle eccellenze locali, narrate live direttamente ai tavoli".
