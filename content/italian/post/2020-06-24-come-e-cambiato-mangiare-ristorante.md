---
title: Come è cambiato mangiare in un ristorante stellato dopo il lockdown
author: Alessandro Creta
type: regular
date: 2020-06-24T10:33:46+00:00

timeline_notification:
  - 1592994830
categories:
  - Senza categoria
images: ["/images/wp-content/uploads/2020/06/schermata-2020-06-22-alle-16.09.54.webp"]
---
## Il mondo della ristorazione è stato tra i settori più colpiti dal recente lockdown.  {.wp-block-heading}

Le necessarie misure restrittive che hanno fatto seguito la lunga quarantena hanno messo ancora più in dubbio il futuro, ma anche il presente, di migliaia di locali, chiamati ora a fronteggiare (nella maggior parte dei casi) un inevitabile calo della clientela. Molti ristoranti però sono ripartiti, seppur tra mille incertezze, per cercare di tornare a lavorare a pieno regime nel minor tempo possibile. Per &#8220;_rimediare_&#8221; agli oltre due mesi di chiusura forzata e dare alla gente una ventata di &#8220;_normalità_&#8220;.


![](/images/wp-content/uploads/2020/06/schermata-2020-06-22-alle-16.10.50.webp)


In molti sono titubanti nel ritornare a mangiare fuori; timorosi che le misure restrittive adottate nei locali possano in qualche modo &#8220;danneggiare&#8221; sia l&#8217;esperienza gastronomica che dei momenti di convivialità spensierata. Dubbi legittimi, quesiti comprensibili, ma che possono trovare risposta solo andando effettivamente al ristorante, così da capire in prima persona come i locali si siano adoperati per rispettare tutte le normative. 

Sono stato di recente in un ristorante stellato, il** <a rel="noreferrer noopener" href="https://www.danilociavattini.com/" target="_blank">Danilo Ciavattini di Viterbo</a>**, e considerando che si tratta di un locale &#8220;_frequentato_&#8221; anche prima del lockdown, posso affermare come non sia cambiato praticamente nulla. O quasi.

### Mangiare in uno stellato: cosa è cambiato {.wp-block-heading}


![](/images/wp-content/uploads/2019/08/img_8618-e1564670592619.webp)


Sì perché di fatto le uniche differenze sostanziali con _&#8220;il prima_&#8221; sono la misurazione della temperatura all&#8217;ingresso, la firma di una liberatoria e la presenza di dispenser igienizzanti nel locale. Per il resto, mascherina del personale di sala a parte, sì può affermare come l&#8217;esperienza gastronomica vissuta non sia mutata praticamente in nessun modo. A tavola la prima &#8220;novità&#8221; che subito si nota è la presenza di un elegante cartoncino con impresso un qr code, via diretta per consultare il menu digitale. Per il resto camerieri riducono allo zero ogni contatto diretto col cliente o con i suoi oggetti (giacche, borse ecc), poi è finalmente tempo del servizio. Durante il quale ho chiesto a **Daniela Ciavattini**, responsabile della sala, come sia effettivamente cambiato l&#8217;approccio del personale con la clientela. 

&#8220;_Il nostro approccio col cliente non è assolutamente cambiato&#8221;_ racconta_, &#8220;**cerchiamo di fargli vivere sempre un momento di tranquillità** proponendo il nostro percorso gastronomico e proviamo a far trapelare il sorriso nascosto dalle mascherine. I nostri ospiti vengono accolti come prima e, anzi, ora c&#8217;è anche più opportunità di dialogo e scambio di opinioni sulla situazione attuale e come è stata vissuta. È un po&#8217; come questa cosa ci avesse ancor di più unito_&#8220;.

Come è stato effettivamente aver riaperto dopo il lockdown? &#8220;_La prima settimana di riapertura, durante la quale abbiamo fatto per lo più cene, **c&#8217;è stata una buona risposta di clienti**, forse anche oltre le aspettative_&#8221; racconta Daniela, e in effetti la sera in cui sono stato ospite al **Ciavattini Ristorante** c&#8217;erano in tutto una decina di persone divisi su 4 tavoli. Numeri tutto sommato buoni per il tipo di locale.  
Quasi tutti i clienti hanno adoperato il qr code per consultare il menu in via digitale, tranne un ragazzo che ha chiesto il cartaceo. Spiega **Daniela**: &#8220;_Quella del menu digitale è_ _un&#8217;opzione che si è resa necessaria e che è stata apprezzata paradossalmente dai clienti più adulti, a differenza dei giovani che invece ci hanno chiesto spesso e volentieri il cartaceo che, consultato, poi è stato anche conservato e portato a casa&#8221;._

 _&#8220;Abbiamo notato questo scambio quasi generazionale, con i più grandi che hanno consultato il menu sullo smartphone mentre i giovani hanno preferito la carta, anche per ripercorrere visivamente il percorso degustazione man mano che i piatti arrivano al tavolo_&#8220;.


![](/images/wp-content/uploads/2020/06/img_1575.webp)


La conversazione prosegue e tutto il personale, formato in totale tre ragazze, durante il servizio rispettano in sala le distanze previste, come in un gioco di movimenti già ben oliato. Tutto fila liscio e anche i clienti sembrano a loro agio. La mascherina non scende mai dal viso dei camerieri: &#8220;_La cambiamo anche ogni due o tre ore ma, tolti i primissimi giorni, ci stiamo abituando anche a questa&#8221;_. Tutto il locale, informa Daniela, è stato sanificato a ridosso della riapertura.

_**Prima della riapertura abbiamo dovuto partecipare a corsi di aggiornamento specifici** per quanto riguarda la sicurezza sul lavoro e abbiamo rivisto alcuni parametri, comunque già alti, dell&#8217;HCCP. La quantità di normative e regolamenti in generale è stata veramente tanta, i nostri consulenti però ci hanno &#8220;fuso&#8221; il tutto spiegandoci come dobbiamo comportarci nel locale e quali sono le accortezze da adottare, dall&#8217;accoglienza con misurazione della temperatura sino al servizio al tavolo_&#8220;. 


![](/images/wp-content/uploads/2020/06/img_1579.webp)


Proprio il numero, e la disposizione, dei **tavoli** è tra i fattori più soggetti a mutamento da una serata all&#8217;altra: &#8220;_Dipende dal numero di persone che prenotano e se queste siano congiunte perché, in caso contrario, dobbiamo sistemarle ognuna su un tavolo diverso, a distanza di un metro. Ogni sera quindi ci troviamo a dover sistemare adeguatamente la sala. Va detto però che, data la tipologia di locale, siamo stati in qualche modo favoriti perché esisteva il distanziamento tra la maggior parte dei tavoli_&#8220;.

Il servizio prosegue senza intoppi, il personale di sala sembra nonostante tutto a proprio agio così come tutti i clienti a tavola. Un&#8217;esperienza, la prima di questo tipo post lockdown, dopo la quale si può affermare che in sostanza (per il cliente) veramente poco sia cambiato rispetto a prima.

Leggi anche:  
-Dove si mangia a <a rel="noreferrer noopener" href="https://aleepepe.com/2020/05/25/dove-si-mangia-civita-bagnoregio/" target="_blank">Civita di Bagnoregio</a>  
&#8211;<a rel="noreferrer noopener" href="https://aleepepe.com/2020/06/12/terrazza-cetaria-ristorante-avallone/" target="_blank">Ripartenza con vista</a>, la terrazza aperitivo di Salvatore Avallone

Cover ph: <a href="https://www.videosolution.it/" target="_blank" rel="noreferrer noopener">Videosolution</a>

<p class="has-text-align-center">
  <a rel="noreferrer noopener" href="https://apple.co/352xcOm" target="_blank"><strong>ASCOLTA IL PODCAST</strong></a>
</p>

_Articolo pubblicato precedentemente su <a rel="noreferrer noopener" href="https://www.checucino.it/" target="_blank">checucino.it</a>_