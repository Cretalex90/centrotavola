---
title: ' Cena a 4 mani al Casaletto racconta la cucina e il vino secondo Marco Ceccobelli e Daniele Di Mambro'
date: 2025-06-29T00:00:00.000Z
type: regular
draft: false
images:
  - /images/casaletto-grotte.jpg
categories:
  - News
tags:
  - tuscia
  - viterbo
  - grotte santo stefano
  - Il casaletto
---

Giovedì 3 luglio 2025, alle ore 20.00, l’**Agriristorante Il Casaletto** di Grotte Santo Stefano (VT) ospita una serata speciale all’insegna del gusto e dell’identità enogastronomica. Protagonisti dello speciale evento saranno il **cuoco Marco Ceccobelli e l’enologo Daniele Di Mambro**, uniti da una visione comune: **valorizzare il territorio** attraverso una cucina autentica e vini coerenti con uno stile personale e riconoscibile.

La cena nasce da un confronto aperto tra i due professionisti, legati da un’amicizia e da un dialogo costante su materie prime, rispetto dei sapori, uve sane, tradizione e innovazione. Un’occasione per tradurre riflessioni e visioni in un percorso gastronomico strutturato, dove ogni piatto sarà accompagnato da un vino selezionato per raccontare al meglio la filosofia produttiva di Di Mambro.

![](/images/locandina-casaletto-grotte.jpeg)

Il menu si compone di piatti che interpretano la stagionalità e le eccellenze locali, come il crostino di fegatini di coniglio Leprino, la pizza alla pala con mortadella de Il Casaletto, e i pizzicotti al ragù di coniglio. Seguono un roast beef di manzo con tonnata di maiale brado e giardiniera fatta in casa, e un dessert ispirato alla “Terra”, a base di nocciole dei Monti Cimini, ricotta di pecora e confettura di ciliegie. In abbinamento, una selezione di etichette provenienti da sei cantine del centro Italia: Antonella Pacchiarotti (Grotte di Castro), Benedetti & Grigi (Montefalco), Cantine Prima Luce (Tarquinia), Poggio Bestiale (Magliano in Toscana), e Tenuta La Pazzaglia (Castiglione in Teverina).

Una cena che diventa racconto, confronto e stile condiviso. Un invito a sedersi alla tavola di **due artigiani del gusto**, che propongono una visione personale ma profondamente radicata nella cultura gastronomica del territorio.
