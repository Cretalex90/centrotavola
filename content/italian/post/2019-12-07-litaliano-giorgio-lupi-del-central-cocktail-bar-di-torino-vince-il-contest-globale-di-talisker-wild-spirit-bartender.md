---
title: L’italiano Giorgio Lupi del Centràl Cocktail Bar di Torino vince il contest globale di Talisker “Wild Spirit Bartender”
author: Alessandro Creta
type: regular
date: 2019-12-07T11:11:59+00:00

timeline_notification:
  - 1575717122
categories:
  - News
meta_tags:
  - bar
  - bartender
  - drink
  - liquori
  - mixology
images: ["/images/wp-content/uploads/2019/12/giorgio-lupi3.webp"]
---
**Talisker Whisky** ha proclamato **Giorgio Lupi**, bar manager del **Central Cocktail Bar di Torino**, **vincitore della gara “Wild Spirit Bartender”**, una competizione che ha visto sfidarsi mixologist provenienti da tutto il mondo. Dal Bahrain alla Nuova Zelanda, passando per l’India, decine di bartender hanno inviato le proprie candidature-video su Instagram per aggiudicarsi **la gestione del Wilderness Bar, location esclusiva in mezzo all’oceano** creata in occasione della partenza della **Talisker Whisky Atlantic Challenge 2019. **


{{< figure src="/images/wp-content/uploads/2019/12/giorgio-lupi2.webp" caption="Giorgio Lupi" >}}


Giorgio potrà così ora raggiungere il team di Talisker sull’isola de **La Gomera, nelle Canarie**, dove servirà i suoi “wild cocktails” durante una serie di eventi che anticiperanno l’inizio della **Talisker Whisky Atlantic Challenge 2019**: la gara di canottaggio più dura al mondo, che ogni anno vede sfidarsi diversi team per attraversare l’oceano Atlantico nel minor tempo possibile.

**La Talisker Whisky Atlantic Challenge, oltre a coinvolgere gli sportivi più coraggiosi ha cercato quest’anno anche gli spiriti più avventurosi e tenaci tra i bartender di diverse nazioni**, per mostrare il “wild spirit” della competizione anche dietro il bancone. Giorgio ha vinto grazie a un video in cui preparava il “wild drink” perfetto, ha infatti abbinato il whisky Talisker invecchiato 10 anni a bacche selvatiche ed erbe aromatiche, filtrando poi il tutto con un metodo naturale, nel totale rispetto degli ingredienti e dell’ambiente, rispecchiando la passione di Talisker per la natura e gli elementi.

Giorgio sarà così bar manager del **“Wilderness Bar”**, un bar unico tra le rocce vulcaniche e le scogliere dell’isola de La Gomera. **È in questa location, segreta e accessibile solo via mare, che dovrà stupire gli ospiti** nei giorni prima dell’attesissimo kick-off. Giorgio, bartender con più di 17 anni di esperienza, è stato scelto proprio per la sua sintonia con gli elementi che circondano il Wilderness Bar e i suoi drink rappresenteranno il serve perfetto per le serate sull’isola dell’Atlantico.


{{< figure src="/images/wp-content/uploads/2019/12/giorgio-lupi.webp" >}}


Il Wild Spirit Bartender e vincitore Giorgio Lupi ha così commentato: “_Sono davvero elettrizzato all’idea di unirmi al team di Talisker sull’isola de La Gomera al Wilderness Bar – vincere la Wild Spirit Bartender competition è un’emozione unica e l’opportunità di una vita. Appena ho visto il contest su Instagram ho capito che sarebbe stato il ruolo perfetto per me, sono un vero Wild Spirit e ho voluto mettere tutta la mia passione nel mio drink, per portare la natura e gli elementi dentro il bicchiere, in un vero Wild Serve._ ”