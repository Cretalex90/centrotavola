---
title: L’Olio di Cori tra i migliori al mondo
author: Alessandro Creta
type: regular
date: 2020-03-03T11:16:36+00:00

timeline_notification:
  - 1583234199
categories:
  - News
meta_tags:
  - olio
images: ["images/wp-content/uploads/2020/03/oliveto-molino-7cento.webp"]
---
### “L’essenziale è invisibile agli occhi”. È con questa frase del Piccolo Principe di Antoine de Saint-Exupery che si presenta online l’Azienda Agricola ed Agrituristica Molino 7Cento situata sulle colline di Cori.   {.wp-block-heading}

E con queste qualità, _invisibili agli occhi,_ ha raggiunto importanti risultati nella produzione di olio EVO bio. All’inizio di febbraio era arrivato il riconoscimento come 1° Classificato nel XV Concorso L’olio delle Colline nella Categoria Fruttato Leggero, organizzato dalla CAPOL presso il Comune di Bassiano. 

Ora è arrivato anche il prestigioso riconoscimento internazione del concorso **Sol d’Oro 2020 Nothern Hemispher** che si tiene a Verona dal 2002, dove una giuria internazionale ha valutato il suo olio tra i migliori nella Categoria _Absolute beginners. _


{{< figure src="/images/wp-content/uploads/2020/03/soldoro.webp" >}}


Un riconoscimento di cui l’azienda va fiera, e che trova le radici nei suoi valori di rispetto della natura e dei suoi cicli, nella valorizzazione delle professionalità, nel rispetto delle materie prime nel processo di trasformazione. 

“_L’espansione dell’Azienda Molino 7Cento_ &#8211; dice il Sindaco di Cori Mauro Primio De Lillis &#8211; _rappresenta un indicatore della presenza di fattori competitivi sul nostro territorio. Oltre alle indiscutibili caratteristiche del suolo, del micro-clima e dei millenari saperi della coltivazione dell’ulivo, non da meno, anche l’attenzione che l’Amministrazione sta ponendo allo sviluppo ed alla promozione del settore agro-alimentare rappresentano fattori che favoriscono l’insediamento e lo sviluppo delle imprese agricole ed innovative_”. 

Infatti, come sottolinea l’Assessore all’Agricoltura, Simonetta Imperia &#8211; “_stiamo assistendo ad un significativo fenomeno di implementazione dei progetti delle aziende agricole che, utilizzando anche le norme regionali, stanno ampliando e diversificando la propria produzione ed offerta_”. 

“_Tutto ciò apre un promettente scenario_ &#8211; conclude il Sindaco &#8211; _perché, come sappiamo, un tessuto socio-economico cresce se si fa massa critica e se si sviluppa la qualità. Quindi non possiamo che sostenere i risultati del Molino 7Cento e delle altre realtà del territorio che stanno lavorando in questa direzione_”.

Leggi anche:

&#8211;<a rel="noreferrer noopener" aria-label="Olio della Tuscia (apre in una nuova scheda)" href="https://aleepepe.com/2019/11/18/valorizzazione-del-territorio-e-olio-di-qualita-parola-di-pierluigi-presciuttini/" target="_blank">Olio della Tuscia</a>, l&#8217;intervista a Pierluigi Presciuttini  
&#8211;<a href="https://aleepepe.com/2020/02/25/antipasto-maiale-ricetta/" target="_blank" rel="noreferrer noopener" aria-label="Ricetta (apre in una nuova scheda)">Ricetta</a>: un antipasto insolito e gourmet