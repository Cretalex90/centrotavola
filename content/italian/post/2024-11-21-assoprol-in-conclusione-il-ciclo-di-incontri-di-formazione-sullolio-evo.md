---
title: 'Assoprol: in conclusione il ciclo di incontri di formazione sull’olio evo'
author: Alessandro Creta
type: regular
date: 2024-11-21T14:54:45+00:00

timeline_notification:
  - 1732200888
firehose_sent:
  - 1732200887
categories:
  - Eventi
  - News
tags:
  - assoprol
  - extravergine
  - olio
  - terni
  - ternu
  - umbria
images: ["/images/wp-content/uploads/2024/11/assoprol-umbria-olio-evo-alessandro-creta.webp"]
---
_Nella serata del 20 novembre si è tenuto a Terni, presso l&#8217;Istituto omnicomprensivo Casagrande, un nuovo appuntamento dedicato alla conoscenza, avvicinamento e approfondimento del mondo dell&#8217;olio extravergine di oliva._ _L&#8217;ultimo incontro prossimamente a Todi._

Si avvia verso la conclusione una serie di interessanti incontri dedicati all&#8217;approfondimento del mondo dell&#8217;extravergine di oliva organizzati da **Assoprol Umbria**. L&#8217;Associazione nell&#8217;ultimo mese ha dato vita a vari appuntamenti con focus sulla cultura e conoscenza di questo prezioso alimento, simbolo della dieta mediterranea ma ancora fin troppo poco considerato dal grande pubblico. Esperti, produttori e cuochi si sono alternati nei vari interventi, esponendo ai presenti delle varie date tutte le caratteristiche e tutti i benefici dell&#8217;utilizzo di un prodotto di qualità. Una bella iniziativa per cercare di avvicinare i consumatori verso scelte ponderate e critiche, rivolte all&#8217;acquisto di oli extravergine di qualità.

Masterclass ma non solamente: per avvicinare ancor di più il pubblico all&#8217;evo (a rappresentanza, una serie di agricoltori umbri, tecnici ed esperti del settore per promuovere le produzioni certificate di qualità) a seguito degli incontri si sono tenute delle **cene** a tema, con piatti del territorio valorizzati dall&#8217;utilizzo degli extravergine **Dop Umbria e Bio**.

![](/images/wp-content/uploads/2024/11/olio-evo-oliva-umbria-assoprol-alessandro-creta.webp)
 

Quello di Terni è stato, in ordine temporale, l&#8217;ultimo di una serie di appuntamenti che nelle settimane si sono tenuti in località delle due province umbre come Amelia, Tuoro sul Trasimeno e San Gemini. L&#8217;ultimo incontro del 2024 si terrà prossimamente a Todi.

**Assoprol Umbria**

**Assoprol Umbria** è un&#8217;importante realtà nel panorama olivicolo italiano, che da più di 40 anni rappresenta e supporta i **produttori di olio extravergine d&#8217;oliva della Regione**. Fondata nel 1978, l&#8217;associazione si è evoluta nel corso degli anni per rispondere alle esigenze di un settore in continua crescita e trasformazione. Nel gennaio 2006, infatti, Assoprol è diventata &#8220;_Organizzazione dei Produttori Olivicoli dell’Umbria Società Cooperativa Agricola_&#8220;, un cambiamento che ha rafforzato la sua struttura e il suo impegno nella promozione e tutela dell&#8217;olio d&#8217;oliva umbro.

Oggi, **Assoprol Umbria** è un’Organizzazione di Produttori riconosciuta dal Ministero delle Politiche Agricole Alimentari e Forestali (MIPAAF) ai sensi del Regolamento UE 1308/2013, il che le conferisce un ruolo fondamentale nella gestione e valorizzazione del comparto olivicolo a livello regionale e nazionale. Con oltre 700 soci, tra aziende agricole e frantoi, l’associazione rappresenta una quota significativa della produzione di olio extravergine d&#8217;oliva dell’Umbria, una delle regioni più vocate alla coltivazione dell&#8217;olivo in Italia, grazie al suo clima ideale e alla tradizione millenaria.

_Per rimanere informati e per maggiori informazioni sulle iniziative dell&#8217;associazione_

<a href="https://assoprol.it" target="_blank" rel="noreferrer noopener">assoprol.it</a>

_Social&nbsp;_

Facebook: Assoprol Umbria  
Instagram: assoprolumbria