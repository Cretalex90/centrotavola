---
title: 'Tuscia, sì, con un po’ di Sicilia: convince il nuovo menu dell’Olivo Country a Bassano in Teverina'
author: ciao
type: regular
date: 2024-11-26T10:25:17+00:00

firehose_sent:
  - 1732616719
timeline_notification:
  - 1732616721
categories:
  - News
tags:
  - bassano
  - country
  - menu
  - olivo
  - ristorante
  - tuscia
  - viterbo
images: ["images/wp-content/uploads/2024/11/olivo-country-tortelli-menu-bassano-alessandro-creta.webp"]
---
_  
Nel cuore della Tuscia viterbese, un territorio ricco di storia e paesaggi suggestivi, si trova l&#8217;Olivo Country Club, a pochi chilometri da Viterbo e a breve distanza dalla valle del Tevere._ _Da circa un anno la cucina è affidata allo chef di origini sorianesi Gianmarco Pallotta._

Immerso in una campagna tinta di un verde assordante durante la bella stagione, ma che rimane comunque suggestiva e affascinante anche nei mesi freddi, l’**Olivo Country Club** si adagia in un contesto unico: da un lato, l’antico borgo di **Bassano in Teverina**, dalle origini etrusche, quasi a vegliare il circondario con la sua storia millenaria; dall’altro, la valle incisa dal **Tevere**, a ricordare l’indissolubile legame tra natura e storia che caratterizza questo contesto.
{{< figure src="images/wp-content/uploads/2024/11/olivo-country-bassano-menu-alessandro-creta.webp" caption="Ricciola marinata, quinoa fritta, capperi" >}}
 

Una realtà, quella dell&#8217;Olivo, che combina buona cucina accoglienza e relax (oltre alle camere c&#8217;è anche una spa) in un&#8217;offerta capace di attrarre anche visitatori dalla vicina Roma. A fare da cornice, gli **ulivi** che punteggiano la proprietà, una passione che Alessandra Boselli, titolare del resort, ha saputo trasformare in una produzione di **olio extravergine** di oliva.

Il ristorante, cuore pulsante del Country Club, è affidato al **giovane chef sorianese Gianmarco Pallotta** e alla **compagna Giada Bellofiore**, originaria della Sicilia. Dopo un’importante esperienza lavorativa in Svizzera in cui si sono conosciuti, i due hanno deciso di tornare in Italia per dare nuova linfa alla proposta culinaria dell’Olivo. Gianmarco in cucina e Giada (anch’essa cuoca) in sala formano assieme alle loro brigate una squadra affiatata. In cucina, nello specifico, assieme a Gianmarco operano tutti ragazzi del **territorio**: Riccardo Riolo (Soriano nel Cimino), Simone Santini (Vitorchiano) e l&#8217;attuale stagista Lorenzo Pagliai (Viterbo).
{{< figure src="images/wp-content/uploads/2024/11/olivo-country-menu-panelle-bassano-alessandro-creta.webp" caption="Pane e panelle con maionese di nocciole e porcini" >}}
 

La cucina di Gianmarco è un viaggio che combina il territorio della Tuscia e il mare: alla tradizione locale (tra nocciole, formaggi, funghi e carni) si affiancano **influenze e contaminazioni siciliane**, che si riflettono sia nei piatti che nella carta dei vini, con la presenza di etichette provenienti dall&#8217;isola sia per quanto riguarda i bianchi sia i rossi. È una **proposta gastronomica** ben caratterizzata quella di Gianmarco, che coniuga semplicità e creatività che si esprimono piatti golosi e ben eseguiti. A grandi linee convince, nello specifico, il **menu autunnale** entrato da poche settimane.
{{< figure src="images/wp-content/uploads/2024/11/olivo-country-coniglio-bassano-menu-alessandro-creta.webp" caption="Coniglio ripieno, cardoncelli, zucca" >}}
 

Una carta ben **ponderata**, con piatti numericamente ridotti e precisi, che vanno incontro a tutti i gusti: sia per chi ama i sapori più delicati sia i più marcati, sia chi preferisce vegetale sia chi non vuole rinunciare alla carne. Tra gli entreè ecco una **tartare di ricciola** marinata, zucca, foglie di capperi e una piacevolissima nota croccante data dalla quinoa fritta. Sicilia vera con un altro antipasto: **pane e panelle**, tra i classici street food siculi, secondo la reinterpretazione di Gianmarco accompagnato da porcini e maionese alla nocciola. Rigorosamente un finger food, a costo di sporcarsi le dita.
{{< figure src="images/wp-content/uploads/2024/11/olivo-country-bassano-menu-cannolo-alessandro-creta.webp" >}}
 

Buoni gli avvolgenti **tortelli di zucca** su crema di pecorino (i formaggi arrivano dall’azienda Marras di Tuscania) e semi di zucca, mentre è un mix che convince quello che combina **coniglio in porchetta** ripieno dei suoi fegatini con **cardoncelli** e ancora **zucca**. Come dolce, non una citazione della Sicilia, ma un vera e propria chiusura nel nome dell’isola: un **cannolo ripieno** di ricotta con possibilità di aggiungere, a scelta, granella di nocciole o di pistacchi. A concludere un bel percorso, nel nome di una cucina attenta, ben fatta, priva di inutili orpelli poco consoni anche con il contesto in cui ci troviamo. Nel complesso, una bella e piacevole mangiata.

**Leggi anche:**  
&#8211; <a href="https://aleepepecom.wordpress.com/2024/11/26/andrea-astolfi-uno-chef-della-tuscia-tra-i-migliori-giovani-per-la-redazione-di-cook/" target="_blank" rel="noreferrer noopener">Andrea Astolfi, uno chef della Tuscia tra i migliori giovani scelti da Cook</a>  
&#8211; <a href="https://aleepepecom.wordpress.com/2024/11/12/giulia-maggini-unimprenditrice-con-il-cuore-nelle-terrae/" target="_blank" rel="noreferrer noopener">Giuglia Maggini, imprenditrice contadina con il cuore nelle sue &#8220;terrae&#8221;</a>