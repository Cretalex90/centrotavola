---
title: 'Vinòforum 2022: a giugno appuntamento a Parco Tor di Quinto'
author: ciao
type: regular
date: 2022-05-24T19:35:54+00:00

timeline_notification:
  - 1653328476
categories:
  - Senza categoria
images: ["images/wp-content/uploads/2022/05/dsc0509.webp"]
---
**L’evento enogastronomico più&nbsp;importante del Centro-Sud Italia, riaccende i riflettori sulle grandi&nbsp;degustazioni con protagonisti vini italiani ed internazionali.**

Da venerdì 10 a domenica 19 giugno, va in scena la 19^ edizione di Vinòforum – Lo Spazio del Gusto, una tra le vetrine più ambite in assoluto per aziende e operatori del settore food&beverage.

La manifestazione, che lo scorso anno ha accolto oltre 49.000 presenze, si conferma come format che funziona e che si basa su un riuscito mix tra grandi etichette e cucina d’autore, tra divulgazione del vino e business, tra iniziative rivolte agli appassionati e appuntamenti studiati per gli operatori.  
Questo anno 810 le cantine vitivinicole italiane ed internazionali, ma anche chef stellati, ristoranti, enoteche e realtà gastronomiche saranno immersi negli oltre 12mila metri quadri del Parco Tor di Quinto, con un solo obiettivo: promuovere la cultura enogastronomica e agroalimentare del nostro Paese.&nbsp;
{{< figure src="/images/wp-content/uploads/2022/05/dsc0927.webp" >}}
 

‘’Sono quasi 20 anni che Vinòforum propone un approccio al vino e al cibo di alto livello, &#8211; commenta **Emiliano De Venuti**, **CEO** di **Vinòforum** &#8211; il nostro è un format vincente, che riesce a soddisfare tanto le aspettative degli addetti ai lavori, quanto la curiosità degli appassionati. Ogni edizione alziamo l’asticella proponendo al nostro pubblico un calendario di appuntamenti sempre più interessante.’’

Tanti i contenuti dell’edizione 2022, si rinnova la collaborazione tra **Vinòforum** e **Food & Wine Italia**, una delle testate internazionali più importanti e iconiche del mondo del cibo e del vino, cui spetterà il compito di selezionare i 30 chef provenienti da Roma e da tutta Italia che si alterneranno nelle cucine a vista dei **Temporary Restaurant**, rappresentando le seguenti categorie: Casual, Fine Dining, Veg, Internazionale, Mare, Street Food Gourmet.

Non solo. Food & Wine Italia si occuperà anche di scegliere i dieci grandi chef protagonisti delle esclusive **The Night Dinner**. Dieci cene, una per ogni serata di Vinòforum, con posti limitati e disponibili solo su prenotazione, in cui gli ospiti avranno la possibilità di vivere un’esperienza indimenticabile. Gli chef presenteranno 3 piatti abbinati alla Mixology firmata da massimo D’Addezio.

Per questa edizione, Vinòforum inaugura un nuovo palcoscenico dedicato alla **Pizza d’Autore** e realizzato con la collaborazione di Pizza&Pasta Italiana, una delle testate più influenti del settore. Protagonisti saranno alcuni tra i più importanti maestri pizzaioli italiani che accompagneranno il pubblico in un viaggio alla scoperta del gusto in abbinamento ai grandi vini italiani.