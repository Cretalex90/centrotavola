---
title: 'Ricetta: Pacchero con rana pescatrice e pomodorini gialli'
author: ciao
type: regular
date: 2020-01-04T11:01:13+00:00
url: /ricetta-pacchero-con-rana-pescatrice-e-pomodorini-gialli/
timeline_notification:
  - 1578135805
categories:
  - Senza categoria

---
Per chiudere in bellezza le festività natalizie cosa c’è di meglio di un bel piatto di pasta? Il Pacchero con la rana pescatrice è un primo di mare con un ingrediente dal gusto deciso che il nostro chef Gabriele Zampaletta prepara per noi per deliziare vista, olfatto e naturalmente palato.


{{< figure src="images/wp-content/uploads/2020/01/ga191030_dovevuoi_072.webp" >}}


**_Ingredienti per 4 persone_**

360 gr di paccheri

300 gr di polpa di rana pesatrice

1 peperoncino

5 capperi dissalati

15 cl di vino bianco

100 gr di pomodorini gialli infornati

100 gr di pomodori pelati fresci

Aglio qb

Olio qb

Sale qb

Prezzemolo e basilico tritato qb

**_PREPARAZIONE_**

Come prima cosa occorre prendere la rana pescatrice e pulire bene la parte della coda che sarà l’ingrediente principale del piatto.

Tagliare a cubettoni la rana pescatrice e iniziare con la preparazione del guazzetto. In una padella mettere mezzo spicchio d’aglio senza anima, un peperoncino, 5 capperi dissalati, olio qb e soffriggere leggermente.

Aggiungere il pesce e rosolarlo dolcemente terminando&nbsp; la preparazione sfumandolo con 15 cl di vino bianco.

Aggiungere 100 gr di pomodori pelati freschi e 100 gr di pomodori gialli infornati. Per preparare i pomodori gialli infornati occorre: tagliare a metà per la lunghezza il pomodorino e insaporire di sale, aggiungere il basilico e uno spicchio d’aglio in camicia. Mettere in forno a 180° per 9 min.

Vi consigliamo l’uso del pomodorino giallo abbinato i piatti di mare perché ne esalta il sapore.

Aggiustare di sale il guazzetto.

Nel frattempo in una pentola far bollire 360 gr di paccheri&nbsp; (salare la pasta a piacere) e 2 min prima della fine cottura scolarli con un mestolo nella padella contenente il guazzetto. Aggiungere un mestolo di&nbsp; acqua di cottura e saltare a pasta.

Aggiungere in mantecazione il prezzemolo e il basilico tritato e &#8230; buon appetito!


{{< figure src="images/wp-content/uploads/2020/01/ga191030_dovevuoi_071.webp" >}}
