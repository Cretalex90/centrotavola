---
title: Gli oli DOP Umbria e Bio conquistano il Food & Science Festival 2025
date: 2025-05-23T22:00:00.000Z
type: regular
draft: true
images:
  - /images/olio-assoprol-umbria.jpg
categories:
  - News
tags:
  - assoprol umbria
  - olio extravergine
  - olio
---

Assoprol Umbria porta a Mantova la cultura dell’extravergine con degustazioni, laboratori sensoriali e approfondimenti sul mercato dell’olio tra tradizione e innovazione

PERUGIA – Si è conclusa con successo l’edizione 2025 del Food & Science Festival, tenutasi a Mantova dal 16 al 18 maggio, che ha visto una grande partecipazione di pubblico e un programma ricco di incontri e laboratori dedicati al rapporto tra cibo, scienza e sostenibilità. Tra i protagonisti di questa edizione, Assoprol Umbria, che ha portato al centro della scena l’eccellenza dell’olio extravergine di oliva DOP Umbria e biologico.

![](/images/assoprol.jpg)

Nell’ambito delle attività promosse da Assoprol Umbria, si è tenuto "Olio, al palato", due laboratori interamente dedicati alla scoperta e alla valorizzazione dell’olio certificato  Dop Umbria e biologico. Il pubblico ha potuto partecipare a laboratori di degustazione per adulti e masterclass guidate sull’assaggio dell’olio, con abbinamenti a prodotti tipici del territorio. Le sessioni di degustazione, curate dal Dr. Agr. Daniele Converso, hanno offerto un’esperienza sensoriale approfondita e formativa. I partecipanti hanno appreso le tecniche di assaggio olfattivo e gustativo, con l'obiettivo di riconoscere e interpretare i descrittori sensoriali – sia positivi (fruttato, amaro, piccante) che negativi (difetti) – degli oli extravergini. Particolare attenzione è stata dedicata alla diversità delle cultivar umbre, evidenziandone le caratteristiche organolettiche e i migliori abbinamenti gastronomici. Il 17 maggio, si è inoltre svolto l’incontro "Il valore dell’olio – Un mercato dai consumi in continua evoluzione", con gli interventi di Tiziana Sarnari e Gianfrancesco Petroni. Un’occasione preziosa per analizzare le tendenze di consumo, la crescita del biologico,dei prodotti DOP e delle nuove tendenze di consumo dei prodotti certificati SQNPI, queste sono lele sfide che il comparto olivicolo italiano si trova ad affrontare in un contesto economico e sociale in costante mutamento. L'incontro ha offerto strumenti utili per comprendere come tradizione e innovazione possano coesistere in uno dei simboli più forti della cultura agroalimentare mediterranea. Assoprol Umbria si conferma così un punto di riferimento per la promozione della qualità, della sostenibilità e dell’educazione al gusto nel settore olivicolo.
