---
title: >-
  Allevare rispettando gli animali e la terra: a Viterbo la cena-incontro Slow
  Food per scelte consapevoli
date: 2025-05-29T22:00:00.000Z
type: regular
draft: false
images:
  - /images/slow-food-viterbo-tuscia-cena.jpg
categories:
  - News
tags:
  - viterbo
  - tuscia
  - slow food
---

“*Allevare rispettando gli animali e la terra si può*”: questo è il messaggio al centro della nuova campagna **Slow Food,** nata per promuovere gli allevamenti etici e **sensibilizzare** il pubblico verso un consumo più consapevole. Protagonisti di questa iniziativa sono uomini e donne impegnati a preservare la fertilità del suolo, la biodiversità e il benessere animale, portando sulle nostre tavole carne, latte e formaggi di qualità.

Giovedì 5 giugno, presso il ristorante “**TREDICIGRADI**” in Piazza Don Mario Gargiuli 11, nel cuore di **Viterbo**, si terrà una cena-incontro curata da Ezio Gnisci, cuoco dell’Alleanza Slow Food. La serata sarà l’occasione per scoprire da vicino alcune realtà virtuose della Tuscia: Mauro Stefanoni dell’Azienda Agricola Fratelli Stefanoni, Virginia Marsan di Azienda San Bartolomeo, Giovanni Pesci de La Cascina delle Pantane e i produttori dell’Azienda Vinicola La Torraccia.

![](/images/unnamed-1.jpg)

Durante la serata verrà inoltre presentato il nuovo direttivo della Condotta Slow Food di Viterbo e Tuscia, con il neo presidente Luigi Pagliaro. **La cena è aperta a tutti**: il costo è di 40 euro (vini inclusi), con sconto a 35 euro per i soci Slow Food. Sarà possibile associarsi direttamente sul posto. Un’occasione utile per sostenere l’agricoltura etica, gustare **prodotti di qualità** e conoscere da vicino chi lavora ogni giorno per un futuro più sostenibile.

Prenotazione della cena al Tredici gradi: 07611710897 o al 3445365494\
Appuntamento alle ore 20.00 del 5 giugno
