---
title: 'A Perugia il primo ristorante Omakase dell''Umbria '
date: 2025-06-23T00:00:00.000Z
type: regular
draft: false
images:
  - /images/Omakase-Perugia-Vizio-Sushi.jpg
categories:
  - Ristoranti
tags:
  - giapponese
  - sushi
  - Perugia
  - Ristorante Il Vizio
  - Vizio
---

Non più solo l’unico ristorante umbro ad essere inserito tra i migliori ristoranti di sushi d’Italia con il riconoscimento delle **3 bacchette e dei 3 mappamondi** della guida del Gambero Rosso, oggi **IL VIZIO PERUGIA** è anche il primo ristorante **OMAKASE** ad essere inaugurato in Umbria. Un vero tempio della cucina giapponese e del sushi che, sotto la guida della famiglia Masilla e dello Chef Marco Gargaglia ha raggiunto le più importanti vette in termini di riconoscimenti in ambito gastronomico.

![](/images/sushi-perugia-omakase-vizio.jpg)\\

**OMAKASE by IL VIZIO PERUGIA** non è solo un ristorante, ma un vero e proprio teatro, dove lo **chef Marco Gargaglia**, solo a pranzo e in alcune date prestabilite, metterà in scena il suo spettacolo, accompagnando gli ospiti in un percorso di scoperta che va oltre il semplice assaggio, portandoli a scoprire con profondità il significato che si cela dietro certe tradizioni culinarie giapponesi. Un viaggio tra materie prime locali ed altre più lontane, spaziando tra pesce, verdure, carne, declinati in creative selezioni di nigiri, zuppe tipicamente orientali, piatti caldi e dolci coccole per dessert.

### Esclusività e intimità: solo 6 posti a sedere

Per garantire un'esperienza intima e personalizzata, OMAKASE IL VIZIO PERUGIA ospita solo **6 persone alla volta**. “Una scelta mirata che ci permette di dedicare la massima attenzione ad ogni dettaglio e ad ogni commensale – afferma lo chef  - creando un'atmosfera unica ed un legame speciale con chi siede davanti a noi”

Le prossime date in cui poter vivere l’esperienza del pranzo OMAKASE by IL VIZIO sono già prenotabili: 27 Giugno, 04 Luglio, 11 e 12 Luglio, 18 e 19 Luglio.
