---
title: Andrea Astolfi, uno chef della Tuscia tra i migliori giovani per la redazione di Cook
author: Alessandro Creta
type: regular
date: 2024-11-26T07:57:46+00:00

firehose_sent:
  - 1732607867
timeline_notification:
  - 1732607870
categories:
  - News
meta_tags:
  - andrea astolfi
  - convivial
  - cucina
  - tuscania
  - tuscia
  - viterbo
images: ["/images/wp-content/uploads/2024/11/astolfi-andrea-cook-corriere-tuscia.webp"]
---
_Il cuoco del Convivial di Tuscania inserito in una selezione di dieci chef e maestri pizzaioli under 35, scelti dalla redazione di Cook (Corriere della Sera) per rappresentare il futuro della cucina italiana._

L’anima della **Cook Night 2024**, l’evento organizzato dal _Corriere della Sera_ per celebrare i protagonisti della cucina italiana, ha messo in luce giovani promesse del settore, tra cui **Andrea Astolfi**, <a href="https://www.instagram.com/p/C0oPg2Ys07U/?utm_source=ig_web_copy_link&igsh=MzRlODBiNWFlZA==" target="_blank" rel="noreferrer noopener">chef del ristorante <strong>Convivial</strong> di Tuscania</a> (Viterbo). La manifestazione, che si è tenuta ieri a Milano nella Sala Buzzati della sede storica di via Solferino, è stata un’occasione di confronto e networking tra oltre 80 chef stellati e i volti nuovi della ristorazione.

La vera novità di quest’anno è stata la **Cook List**, una selezione di chef e maestri pizzaioli under 35, scelti dalla redazione di _Cook_ per **rappresentare il futuro della cucina italiana**. Tra i nomi premiati sul palco c&#8217;è, per l&#8217;appunto, quello di Andrea Astolfi, chef patron del ristorante Convivial a Tuscania, uno degli indirizzi più interessanti, audaci e giovani della provincia di Viterbo grazie alla sua cucina fortemente basata sul territorio ma reinterpretata secondo le personalizzazioni, e le esperienze estere, di Astolfi coadiuvato dalla sua brigata. 

Grazie a questo riconoscimento Andrea Astolfi e il suo **Convivial** consolidano il loro ruolo come ambasciatori del patrimonio culinario viterbese, proiettandolo oltre i confini territoriali facendosi conoscere anche su più larga scala. 
{{< figure src="/images/wp-content/uploads/2024/11/cook.webp" caption="Foto da Cook" >}}
 

Di seguito la lista di **tutti i premiati** dalla redazione di Cook-Corriere della Sera: Xin Ge Liu («Il gusto di Xinge, Firenze), Mattia Pecis (Ristorante «Cracco Portofino»), Sabrina Macrì («BistRo di Aimo e Nadia», Milano), Silvia Rozas e Marco Zambon («Bacán», Venezia), Jacopo Ticchi («Da Lucio», Rimini), Domenico Marotta («Marotta», Squille, Caserta), Francesca Barone («Fattoria delle Torri», Modica, Ragusa), Andrea Astolfi («Convivial» Tuscania, Viterbo), Riccardo Merli («Olmo», Cornaredo), Francesco Capece e Mario Ventura («Confine», Milano).

Leggi anche:  
&#8211; <a href="https://aleepepecom.wordpress.com/2024/11/21/degli-angeli-a-magliano-sabina-un-ristorante-storico-di-ottima-cucina/" target="_blank" rel="noreferrer noopener">Degli Angeli, a Magliano Sabina un ristorante storico nel Lazio</a>  
&#8211; <a href="https://aleepepecom.wordpress.com/2024/10/31/italo-da-ponte-a-san-gemini-un-giovane-professionista-guida-la-sala-di-origine/" target="_blank" rel="noreferrer noopener">Italo Da Ponte, a San Gemini da Origine un giovane professionista di sala</a>