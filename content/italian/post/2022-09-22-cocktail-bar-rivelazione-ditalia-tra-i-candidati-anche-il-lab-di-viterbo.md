---
title: 'Cocktail bar rivelazione d’Italia: tra i candidati anche il Lab di Viterbo'
author: Alessandro Creta
type: regular
date: 2022-09-22T18:52:47+00:00

wordads_ufa:
  - s:wpcom-ufa-v3-beta:1663873083
timeline_notification:
  - 1663872769
categories:
  - News
tags:
  - bar
  - lab
  - viterbo
images: ["/images/wp-content/uploads/2022/09/lab-viterbo-candidatura-miglior-bar.webp"]
---
_**Erano in totale 500 i locali inizialmente selezionati come “Cocktail bar rivelazione d’Italia” dalla rivista Bargiornale. Dopo un’importante scrematura ne sono rimasti appena 20, e tra questi figura il Lab restaurant & drink di Viterbo.**_ **_Le parole dei protagonisti._**
{{< figure src="/images/wp-content/uploads/2022/09/lab-viterbo-miglior-bar-officina-visiva.webp" >}}
 

Bisogna ammetterlo, sono di parte: il **Lab** è un locale al quale sono particolarmente affezionato, e per varie ragioni. La vicinanza a casa, la professionalità e la simpatia delle persone che ci lavorano, nonché la qualità dei prodotti utilizzati. E, ci tengo a sottolinearlo, per una storia che li ha visti affrontare le varie **chiusure forzate legate al Covid** a pochi mesi dall’apertura (datata 25 dicembre 2019). Un tragitto tortuoso, insomma, il loro, raddrizzato con tempo, impegno e fatica.

Accanto all’importante candidatura del Lab c’è pure quella di **Nico Sacco**, per una doppietta tutta _made in_ Viterbo. Nico, infatti, compare nella lista dei **miglior bartender Under 30 d’Italia**. Soddisfazione doppia per tutto lo staff del locale situato in piazza Verdi, a poca distanza dal teatro cittadino.
{{< figure src="/images/wp-content/uploads/2022/09/officina-visiva-lab-nico-sacco-alessandro-creta-06-638x425-1.webp" caption="Nico Sacco, bar manager del Lab" >}}
 

**Michele Schirripa**, proprietario del locale viterbese, commenta con soddisfazione la notizia: “Siamo molto contenti di questa candidatura, testimonia il bel lavoro che con i ragazzi stiamo facendo da ormai un anno e mezzo. La consideriamo allo stesso tempo un **punto di partenza** ma anche un ottimo **punto di arrivo**. Siamo ancor più felici per il fatto che oltre alla menzione del locale c’è anche quella del nostro Nico Sacco, nominato tra i migliori bar manager Under 30 d’Italia. Secondo noi queste candidature non sono solo una cosa positiva per il Lab ma anche per tutta **Viterbo**, che finalmente inizia ad avere il riconoscimento che merita anche nel settore della mixology. Siamo contenti di lavorare in una città in cui anche altri bar stanno investendo tempo e risorse verso questa direzione: **aumentare la qualità generale** del buon bere cittadino. Così facendo cerchiamo, a nostro modo, di migliorare la provincia sotto questo punto di vista. Un bar in provincia ha sicuramente meno possibilità di emergere rispetto a un bar di città, ma con il buon lavoro collettivo certi traguardi possono essere raggiunti. Siamo contenti quindi ovviamente come Lab, ma anche per la città tutta”.
{{< figure src="/images/wp-content/uploads/2022/09/img_4403.webp" >}}
 

Gli fa eco **Nico Sacco** che mi parla così della doppia candidatura ricevuta: “Dopo un anno e mezzo di lavoro a Roma accanto a Cristina Bowerman e Gianfranco Vissani ho voluto riavvicinarmi a casa mia, tornado a Viterbo. Ero convinto che la provincia avesse qualcosa ancora di inespresso, un potenziale che doveva solamente esser valorizzato. Michele (Schirripa, ndr) è un grande amico, quando mi ha chiamato mi ha condiviso un progetto che ho voluto sposare a pieno. In quanto barmanager del Lab e posso contare su un **grandissimo staff**, ci siamo subito messi a tavolino e abbiamo deciso che Viterbo dovesse essere rivoluzionata per quanto riguarda il mondo della mixology e del buon bere. Il nostro obiettivo, insomma, era far esprimere il potenziale nascosto della nostra provincia. Questo ha fatto sì che dopo un anno e mezzo di duro lavoro siamo riusciti a far parlare non solo di noi, ma anche di **Viterbo**. I primi frutti di un lungo lavoro li stiamo raccogliendo ora e queste nomine, quella del Lab e la mia, ne sono testimonianza e orgoglio. Io sono soprattutto felice per la nomina del bar, in quanto è un qualcosa che premia tutto il lavoro di squadra che c’è dietro al bancone”.

Si può votare entro il 10 ottobre **<a rel="noreferrer noopener" href="https://www.bargiornale.it/bar-awards/ barawards-2022-locali-finalisti-vota/" target="_blank">a questo link</a>.**

**_<a href="https://www.officinavisiva.it/" target="_blank" rel="noreferrer noopener">Foto di Officina Visiva</a>._**