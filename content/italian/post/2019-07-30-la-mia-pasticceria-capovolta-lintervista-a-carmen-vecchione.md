---
title: La mia pasticceria capovolta – L’intervista a Carmen Vecchione
author: ciao
type: regular
date: 2019-07-30T20:02:26+00:00

timeline_notification:
  - 1564516949
categories:
  - Carmen Vecchione
  - interviste bistrot
meta_tags:
  - cucina
  - cucina italiana
  - dolci
  - pasticceria
images: ["images/wp-content/uploads/2019/07/v3a0338.webp"]
---
_Andiamo in Campania (precisamente ad Avellino) nella pasticceria di Carmen Vecchione, dove il panettone non è solo sinonimo di Natale ma è un must 365 giorni l’anno_

Se siete convinti che il panettone sia un dolce esclusivamente natalizio, forse non siete mai stati nella pasticceria Dolciarte ad Avellino, dove non è strano trovare questo prodotto anche in piena estate, così come nelle altre stagioni. Carmen Vecchione ha sfatato il tabù che vuole la pasticceria come mondo “esclusivo” maschile, e nel suo capovolgere le regole ha deciso di produrre e commercializzare un dolce tipicamente settentrionale, e natalizio, nella sua Avellino, durante tutto l’anno.
{{< figure src="/images/wp-content/uploads/2019/07/brambilla-serrani.webp" caption="Carmen Vecchione" >}}
 

Carmen ci ha spiegato la sua visione di pasticceria d’avanguardia, aprendoci idealmente le porte del suo goloso laboratorio.

**_Carmen, iniziamo con lo sfatare un tabù. La pasticceria non è solo roba da uomini…  
_**  
È un dubbio che un po’ tutti si pongono. Si tratta di un lavoro adatto a tutti, ma che si sposa poco con quella visione prettamente “domestica” della donna, cioè di quella figura completamente dedita alla cura della casa e dei figli. Questa attività mi tiene sì lontana dalla famiglia, ma ho la fortuna di avere un compagno e molti parenti accanto che oltretutto lavorano con me e che mi danno una grossa mano.&nbsp;

**_Da cosa nasce questa passione per la pasticceria?_**

Ho iniziato a dedicarmici abbastanza tardi, prima mi sono laureata in Economia e avevo in mente di intraprendere tutt’altro percorso. Cominciai a lavorare in un ristorante ad Avellino e da lì la mia passione per il cibo e per la pasticceria è cresciuta di giorno in giorno. Questo grande amore verso la realizzazione di dolci credo provenga dal mio essere meticolosa al limite del maniacale, e la pasticceria è la materia della precisione per eccellenza.
{{< figure src="/images/wp-content/uploads/2019/07/il-cioccolato-nellorto..webp" caption="Il cioccolato nell&#8217;orto" >}}
 

**_Quest’anno ha celebrato i 10 anni dell’apertura del suo locale, Dolciarte. Come si fa a mantenere alto il livello qualitativo per tutto questo tempo?_**

Ci vuole tantissimo lavoro, ma per me non è un sacrificio, perché l’impegno è direttamente proporzionato all’amore che metto in quello che faccio. Molti, forse, fossero stati al mio posto avrebbero abbandonato, ma la mia passione è tale da continuare, anche perché grazie al lavoro ho trovato equilibrio nella mia vita.

**_Lei è anche madre, il lavoro in pasticceria le ha tolto tempo da dedicare alla famiglia?&nbsp;_**

Purtroppo sì, non sono la classica mamma che accompagna i bambini a lezione o prepara il pranzo la domenica. Per fortuna i miei figli, appena escono da scuola, riescono a venire in pasticceria, quindi rimangono vicini a me. Mi consola che loro vedano la pasticceria come un ambiente famigliare, come una seconda casa, e si sentano a loro agio. Questo comunque spero non influisca sulle loro scelte professionali future. Saranno liberi di fare quello che più li appassiona come sono stata io libera di scegliere questo percorso.&nbsp;

**_La Campania, gastronomicamente parlando, è più famosa per latticini e pizze che per i panettoni, più vicini alla tradizione settentrionale. È stato difficile affermarsi con questo prodotto nella sua terra?_**

Quando abbiamo iniziato è stato complicato, ma la strada è stata in discesa perché parliamo di un prodotto così buono e apprezzato da tutti che siamo riusciti a commercializzarlo da subito. In Campania comunque siamo una bella squadra di pasticceri, anche i miei colleghi si danno molto da fare. Ora credo addirittura che, nell’arco di tutto l’anno, si possa trovare più facilmente un panettone in Campania che in una pasticceria di Milano.

<ul class="wp-block-gallery columns-3 is-cropped wp-block-gallery-7 is-layout-flex wp-block-gallery-is-layout-flex">
  <li class="blocks-gallery-item">
    <figure><img decoding="async" src="/images/wp-content/uploads/2019/07/raviolo-di-santa-rosa.webp" data-id="222" class="wp-image-222" /></figure>
  </li>
  <li class="blocks-gallery-item">
    <figure><img decoding="async" src="/images/wp-content/uploads/2019/07/raviolo-di-santa-rosa-.webp?w=683" data-id="221" class="wp-image-221" /></figure>
  </li>
  <li class="blocks-gallery-item">
    <figure><img decoding="async" src="/images/wp-content/uploads/2019/07/il-cioccolato-nellorto..webp?w=1024" alt="" data-id="220" class="wp-image-220" /><figcaption>Il cioccolato nell&#8217;orto</figcaption></figure>
  </li>
  <li class="blocks-gallery-item">
    <figure><img decoding="async" src="/images/wp-content/uploads/2019/07/il-cioccolato-nellorto-.webp?w=683" data-id="219" class="wp-image-219" /></figure>
  </li>
  <li class="blocks-gallery-item">
    <figure><img decoding="async" src="/images/wp-content/uploads/2019/07/carmen-vecchione_ritratto.webp?w=683" data-id="218" class="wp-image-218" /></figure>
  </li>
</ul>

  
Crediti fotografici: Brambilla-Serrani