---
title: Tra i lamponi e le Chicche della Tuscia con Massimiliano Biaggioli
author: Alessandro Creta
type: regular
date: 2020-02-03T12:00:59+00:00
excerpt: "Conversazione con Massimiliano Biaggiolo, presidente dell'associazione Le Chicche della Tuscia"

timeline_notification:
  - 1580734458
categories:
  - Eventi
tags:
  - tuscia
images: ["/images/wp-content/uploads/2020/01/officina-visiva-ale-pepe-foto-still-life-reportage-food-lamponi-dei-cimini_1.webp"]
---
## _&#8220;Le Chicche della Tuscia&#8221;_**. Un nome che sotto di sé raccoglie dodici aziende di eccellenza del viterbese che, quasi cinque anni fa, hanno deciso di unirsi con lo scopo di crescere professionalmente e dare risalto al territorio sotto il profilo enogastronomico e turistico. ** {.wp-block-heading}

Il tutto attraverso una valorizzazione “oltre confine” delle realtà artigianali locali e una promozione dei&nbsp;prodotti che nascono in questa zona.

Le Chicche della <a href="https://aleepepe.com/2019/10/25/danilo-ciavattini-la-tuscia-e-servita/" target="_blank" rel="noreferrer noopener" aria-label=" (apre in una nuova scheda)">Tuscia</a> (viterbese) mette insieme aziende più o meno piccole del territorio per conoscere anche al di fuori della provincia la provincia stessa,  attraverso i prodotti della sua terra e gli artigiani che qui danno vita a realtà gastronomiche di qualità.


{{< figure src="/images/wp-content/uploads/2020/01/officina-visiva-ale-pepe-foto-still-life-reportage-food-lamponi-dei-cimini_8.webp" >}}


[Olio](https://aleepepe.com/2019/11/18/valorizzazione-del-territorio-e-olio-di-qualita-parola-di-pierluigi-presciuttini/), vino, formaggi, frutta, verdure, salumi, nocciole, lamponi: questi e molti altri i prodotti delle aziende membri di questa associazione. Tra loro ci sono produttori storici e altri ingressi più recenti. 

Ho avuto occasione di parlare di questo progetto con il presidente **Massimiliano Biaggioli, dell&#8217;azienda Lamponi dei Monti Cimini**, che ha spiegato l&#8217;importanza di un&#8217;associazione simile.

“<a rel="noreferrer noopener" aria-label=" (apre in una nuova scheda)" href="https://www.facebook.com/lechicchedellatuscia/" target="_blank"><em>Le Chicche della Tuscia </em></a>_non è un modo per vendere, è un modo per crescere, tutti insieme_” Massimiliano inizia il discorso andando subito al punto: “_Siamo al quinto anno nonostante le difficoltà affrontate durante il periodo di crescita. Con impegno e costanza abbiamo ottenuto risultati importanti, siamo stati capaci di migliorare la presenza sul mercato anche grazie ad una collaborazione figlia del rapporto di stima reciproca che caratterizza i membri dell’associazione”._

Lo scopo dell’associazione? “_Le Chicche della Tuscia si propone di alzare il livello professionale delle aziende agricole locali, tutte capaci di muoversi verso l’obiettivo comune. Siamo aperti a supportare chiunque voglia entrare, purché abbia le caratteristiche adatte per poter far parte di un’associazione in cui il concetto fondamentale è la crescita professionale e umana_”.

Come si fa a crescere? Le aziende che fanno parte dell’associazione partecipano a eventi locali e nazionali in veste di espositori, ma frequentano per aggiornamenti molti eventi importanti per entrare in diretto contatto con l’innovazione in campo agroalimentare.&nbsp;

**I LAMPONI DEI MONTI CIMINI**

Prima di essere presidente di “Le Chicche della Tuscia” però **Massimiliano Biaggioli** è anche l’ideatore, fondatore e primo &#8220;artigiano&#8221; della sua azienda, **I Lamponi dei Monti Cimini**.


{{< figure src="/images/wp-content/uploads/2020/01/officina-visiva-ale-pepe-foto-still-life-reportage-food-lamponi-dei-cimini_4.webp" caption="<br />Gli espositori sono integralmente in legno di recupero e tutti diversi tra loro" >}}


“_È un progetto avviato nel 2011, quando ho fatto le analisi preliminari e nell’inverno &#8217;11/&#8217;12 ho messo le prime piante. Sono partito da 500 piante sino ad arrivare nel due anni successivi a 6000 su un ettaro praticamente incontaminato_”.

Nessun utilizzo di prodotti chimici nel campo. “_Non tratto e non concimo_” dice, “_uso solo acqua. La mia è un’agricoltura decisamente “selvatica”_ ”.

Lamponi coltivati, raccolti a mano e declinati in varie tipologie di prodotti, che vanno dalle composte alla polvere, passando per le tisane e i cristalli. Il perché dei lamponi? “_Semplice, perché mi piacciono. Sono buoni perché li fa buoni la natura, non perché ce li facciamo diventare noi. Tutti i prodotti che creo dal frutto in purezza al massimo hanno aggiunta di zucchero e spezie_”.

Massimiliano non solo utilizza il frutto per creare i suoi prodotti, **ma anche le foglie**, materia prima per la creazione della Lamponella (prodotto di punta dell&#8217;azienda), la tisana che nasce dopo un’infusione a caldo delle foglie stesse, seguita da un doppio filtraggio prima dell’imbottigliamento e la pastorizzazione. “_È un prodotto innovativo, genuino, è buono e gestibile 12 mesi l’anno, pronta da bere tutto l’anno grazie al confezionamento in vetro”._


{{< figure src="/images/wp-content/uploads/2020/01/officina-visiva-ale-pepe-foto-still-life-reportage-food-lamponi-dei-cimini_3.webp" >}}


Nota a margine, nel suo laboratorio e nel confezionamento dei prodotti Massimiliano non ricorre all&#8217;utilizzo di plastica, e laddove sia obbligato ad usarne limita al massimo l’utilizzo stesso. Le buste, infatti, sono in carta, mentre i vasetti hanno etichette stampate direttamente sul vetro. Scelta virtuosa e coerente con gli ideali di salvaguardia e sostenibilità ambientale.

<a rel="noreferrer noopener" aria-label=" (apre in una nuova scheda)" href="http://Lamponi dei Monti Cimini https://www.lamponideimonticimini.com" target="_blank">I Lamponi dei Monti Cimini</a>

Foto di <a href="http://officinavisiva.it" target="_blank" rel="noreferrer noopener" aria-label="Officina Visiva (apre in una nuova scheda)">Officina Visiva</a>