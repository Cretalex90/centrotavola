---
title: >-
  Fornace Stella & Muscas presenta 'Roma a 4 Mani': il format dedicato alla
  romanità
date: 2025-03-19T23:00:00.000Z
type: regular
draft: false
images:
  - /images/pizza-roma-fornace-stella-frumentario.jpg
categories:
  - Eventi
tags:
  - roma
  - pizza romana
  - pizza
---

Una serata speciale all'insegna della **pizza e della tradizione romana**: Fornace Stella & Muscas lancia il primo appuntamento del format '**Roma a 4 Mani**', un'iniziativa che celebra la romanità attraverso la collaborazione tra pizzaioli di spicco della Capitale. Il primo evento, in programma giovedì 27 marzo 2025, vedrà protagonisti Alessio Muscas, pizzaiolo e socio del locale, e Alessandro Santilli di Frumentario, pizzeria in teglia romana che sta conquistando il pubblico grazie al suo approccio innovativo. L'obiettivo di 'Roma a 4 Mani' è quello di creare un dialogo tra differenti visioni della pizza, mantenendo sempre un **forte legame con la tradizione**. Da una parte, **Fornace Stella & Muscas** propone una doppia anima, con la sua offerta di pizza tonda romana e napoletana contemporanea; dall'altra, **Frumentario** porta il suo spirito creativo, con impasti ad alta idratazione e topping gourmet rifiniti al momento davanti ai clienti. Per l'occasione, i due pizzaioli hanno ideato un esclusivo menu degustazione, pensato per offrire agli ospiti un viaggio tra impasti, consistenze e sapori inediti. Un'ulteriore sorpresa: la pizza realizzata a quattro mani da Muscas e Santillirimarrà disponibile nel menu di Fornace Stella & Muscas fino al successivo evento del format.

![](/images/pizza-serata-4-mani-fornace-stella-frumentario.jpg)

"*Sono emozionato e orgoglioso di ospitare nella mia pizzeria altri giovani professionisti romani con la mia stessa passione. Siamo una bella comunità e per questo ho pensato di dedicarci dei momenti come questo per poter stare insieme e far divertire i nostri clienti. Questa è l’ennesima dimostrazione di quanto la pizza possa unire*", afferma Alessio Muscas.

### Il menu della serata

Antipasti:

* Focaccia alle patate viola e cavolo cappuccio viola, cavolo cappuccio viola marinato con miele e olio di sesamo, misticanza aromatica The Circle, dressing al sesamo, mayo alla soia (by Frumentario)
* Fritto di coda alla vaccinara (by Muscas)

Pizze:

* Trancio Mus-Crunch cesar salad (Muscas - Frumentario)
* La mia visione di Margherita (by Frumentario)
* Trancio romana: Baccalà, ceci, pesto di foglie di sedano (by Muscas)
* Trancio napoletana: Boscaiola New (by Muscas)

Pre-dessert by Frumentario:

* Tartelletta salata, dressing al miele, cremoso di cavolfiore e vaniglia, cioccolato bianco, crescione

Dessert by Muscas:

&#x9;•		Monoporzione di tiramisù
