---
title: >-
  Origine (San Gemini) entra nella rete VEGANOK per la sua convincente proposta
  di cucina vegana 
date: 2025-08-29T00:00:00.000Z
type: regular
draft: true
images:
  - /images/origine-san-gemini-vegan.jpg
categories:
  - News
tags:
  - cucina vegana
  - vegan
  - vegani
  - san gemini
  - origine
---

Origine, il ristorante del Grand Hotel San Gemini già insignito di due Forchette del Gambero Rosso e del premio per il Miglior Servizio di Sala in Italia, conquista un nuovo traguardo: l’accreditamento VEGANOK, lo standard europeo più diffuso per prodotti e servizi vegan. Situato nel cuore del borgo umbro, affacciato su Piazza Duomo, Origine è un progetto che unisce tradizione e innovazione, raccontando attraverso i piatti l’anima del territorio. Sotto la guida dello chef Luigi Ficca, la cucina si fonda su materie prime locali e stagionali, erbe spontanee e ingredienti della tradizione contadina reinterpretati con tecnica contemporanea.

Con l’ingresso in VEGANOK MAPS, la rete internazionale che raccoglie attività con opzioni vegane, Origine amplia la propria identità: non solo alta cucina umbra, ma anche un luogo capace di accogliere e valorizzare la scelta vegana, con proposte curate e realizzate artigianalmente – dalla pasta al pane, fino ai dolci e agli aperitivi.

L’accreditamento VEGANOK rappresenta così un passo ulteriore verso una ristorazione inclusiva, sostenibile e rispettosa, che pone Origine come punto di riferimento per chi cerca esperienze gastronomiche raffinate senza rinunciare all’etica e alla scelta vegetale.

“Per tutto quello che riguarda la cucina - dice il maitre del ristorante Italo Da Ponte - qui si trovano ricette e pensieri bilanciati, bei piatti e gustosi, ricette pensate, volute e trasformate. Ci fa piacere insomma che questo nostro impegno anche per soddisfare le esigenze dei vegani sia stato ufficialmente riconosciuto e premiato”.
