---
title: Enzo Cerroni nuovo chef dell'Osteria dello Sportello ad Arrone (Tr)
date: 2025-09-17T00:00:00.000Z
type: regular
draft: true
images:
  - /images/cerroni-chef-osteria-sportello.jpg
categories:
  - News
tags:
  - chef
  - osteria dello sportello
  - terni
---

All’Osteria dello Sportello di Arrone arriva una nuova energia in cucina con lo chef Enzo Cerroni. Cuoco classe 1993 e appassionato, porta con sé l’esperienza maturata in cucine d’eccellenza come La Trota di Rivodutri, Origine nella sua prima fase a Terni e, più recentemente, alla Macelleria Pucci. Nelle antiche sale del 1200, Cerroni, originario del borgo reatino di Poggio Bustone, raccoglie l’eredità della tradizione per rileggerla con curiosità e creatività: la brace, simbolo dell’Osteria, rimane protagonista, mentre ogni piatto diventa racconto vivo di stagioni, territori e memorie. Non spettacolo, ma sostanza; non nostalgia, ma presente: questa è la sua firma alla tavola dell’Osteria.
