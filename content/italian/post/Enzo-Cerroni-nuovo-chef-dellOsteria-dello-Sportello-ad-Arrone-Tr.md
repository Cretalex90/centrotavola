---
title: Enzo Cerroni nuovo chef dell'Osteria dello Sportello ad Arrone (Tr)
date: 2025-09-17T00:00:00.000Z
type: regular
draft: false
images:
  - /images/cerroni-chef-osteria-sportello.jpg
categories:
  - News
tags:
  - chef
  - osteria dello sportello
  - terni
---

All’**Osteria dello Sportello** di Arrone arriva una nuova energia in cucina con lo chef **Enzo Cerroni**. Cuoco classe 1993 e appassionato, porta con sé l’esperienza maturata in cucine d’eccellenza come La Trota di Rivodutri, Antico Arco nella sua Poggio Bustone (Rieti) in due differenti periodi intervallati da Origine nella sua prima fase a Terni e, più recentemente, alla Macelleria Pucci sempre nella città di San Valentino. Nel suo bagaglio professionale, anche due esperienze a Stoccolma e Norvegia,  dove ha approfondito studi nelle lavorazioni del pesce, salmoni e stoccafissi in particolar modo.

![](</images/osteria dello sportello.jpeg>)

Nelle antiche sale del 1200 dell'Osteria dello Sportello, Cerroni oggi raccoglie l’eredità della tradizione per rileggerla con curiosità e creatività: la **brace**, simbolo dell’Osteria, rimane protagonista, mentre ogni piatto diventa racconto vivo di stagioni, territori e memorie. Non spettacolo, ma sostanza; non nostalgia, ma presente: questa è la sua firma alla tavola dell’Osteria. L'avvicendamento in cucina pochi giorni fa, per un ritorno al ruolo di executive chef che entusiasma Cerroni in questa sua nuova avventura.

"*Porto con me all’Osteria dello Sportello la tradizione* - ci dice Cerroni - *la cura e la passione che mi contraddistingue da sempre nel mio cammino in diverse cucine. Una proposta che valorizza sempre al meglio la **materia prima**, un legame con la montagna che da un impronta importante in base alla stagione ai miei piatti, al mio menù. Proposta senza troppi fronzoli con abbinamenti semplici e piacevoli*".
