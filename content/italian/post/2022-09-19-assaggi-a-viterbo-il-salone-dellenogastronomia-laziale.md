---
title: 'Assaggi: a Viterbo il salone dell’enogastronomia laziale'
author: Alessandro Creta
type: regular
date: 2022-09-19T16:51:31+00:00

timeline_notification:
  - 1663606294
wordads_ufa:
  - s:wpcom-ufa-v3-beta:1663609534
categories:
  - Eventi
meta_tags:
  - assaggi
  - gastronomia
  - lazio
  - viterbo
images: ["images/wp-content/uploads/2022/09/viterbo-assaggi.webp"]
---
_Esposizioni, degustazioni ed eventi per promuovere e valorizzare le eccellenze del patrimonio agroalimentare regionale_. Dal 30 settembre al 3 ottobre.
{{< figure src="/images/wp-content/uploads/2022/09/viterbo-assaggi-salone.webp" >}}
 

Olio extravergine d&#8217;oliva, vino, salumi, formaggi, prodotti da forno, pasta, carni, marmellate, ortofrutta, nocciole e tante altre eccellenze di un ricco e variegato patrimonio agroalimentare da scoprire, valorizzare e promuovere. Sono questi i protagonisti di **Assaggi**, il salone dell&#8217;enogastronomia laziale, la cui prima edizione è in programma a **Viterbo** dal 30 settembre al 3 ottobre 2022.

Un&#8217;occasione da non perdere, per conoscere e far conoscere la migliore offerta che il Lazio, regione estesa e dalle caratteristiche territoriali e culturali molto diversificate, propone in tema di gusto e sapori, così che gli amanti del buon cibo e i professionisti del settore che ancora non ne hanno avuto modo possano apprezzarne pienamente gli elevati standard di qualità.

L&#8217;evento porta a **Palazzo dei Papi** e nel centro storico del capoluogo della Tuscia le migliori espressioni enogastronomiche del Lazio, attraverso un intenso programma di appuntamenti e degustazioni.
{{< figure src="/images/wp-content/uploads/2020/03/snapseed.webp?w=1000" >}}
 

**Più di 60 le imprese partecipanti** ad Assaggi, pronte a esporre e presentare a buongustai e addetti ai lavori sia i prodotti classici sia le produzioni innovative, nate per rispondere alle sfide del mercato. Un&#8217;ampia e articolata ricchezza di sapori e profumi, saperi e tradizioni, grazie ai migliori artigiani del food e alle aziende virtuose che si impegnano, ogni giorno, per dare valore alla cultura dell&#8217;alimentazione del territorio regionale.

Oltre all&#8217;area espositiva di Palazzo dei Papi, location principale dell&#8217;evento, Assaggi si estende in **altri punti del centro storico viterbese**. Nel suggestivo chiostro longobardo di Santa Maria Nuova trovano spazio i banchi di assaggio di oli EVO e vini laziali, mentre in Piazza del Plebiscito sono allestiti i laboratori didattici per adulti e bambini incentrati sui prodotti tipici della regione organizzati con l&#8217;apporto indispensabile di Slow Food Lazio. Piazza San Carluccio è dedicata ai food truck, per gli amanti del cibo di strada.

**ASSAGGI  
Salone dell&#8217;Enogastronomia Laziale  
** _Mordi il gusto del Lazio  
_ 30 settembre, 1, 2 e 3 ottobre 2022  
Viterbo, Palazzo dei Papi (Piazza San Lorenzo) e centro storico

**Orari di apertura al pubblico**

venerdì 30 settembre: 16.30-20.00 sabato 1 ottobre ore 9.30-20.00 domenica 2 ottobre ore 9.30-20.00

**Biglietti**

Ingresso al salone: € 5,00 con acquisto online su www.assaggisalone.com e www.ticketitalia.com; € 6,00 con acquisto in loco presso la reception di Assaggi.  
Il biglietto è valido come buono acquisto del valore di € 5,00 presso gli espositori presenti.