---
title: A Borgobrufa (PG) cena benefica con Andrea Impero e Antonio Guida
author: Alessandro Creta
type: regular
date: 2023-01-14T07:44:14+00:00

wordads_ufa:
  - s:wpcom-ufa-v3-beta:1673682379
timeline_notification:
  - 1673682257
categories:
  - News
images: ["images/wp-content/uploads/2023/01/borgobrufa-perugia.webp"]
---
Il ristorante **Elementi Fine Dining** prosegue il suo primo ciclo di cene gourmet: domenica 22 gennaio accoglierà lo chef bistellato Antonio Guida per “_**Profondità**_”, una serata di **beneficenza** condotta a quattro mani con il resident chef Andrea Impero. La serata sarà dedicata al sostegno delle attività dell’Istituto Serafico di Assisi, Ente Ecclesiastico senza scopo di lucro impegnato in attività riabilitative e psicoeducative, e assistenza socio-sanitaria per bambini e giovani con gravi disabilità fisiche, psichiche e sensoriali.
{{< figure src="/images/wp-content/uploads/2023/01/chef-andrea-impero.webp" caption="Chef Andrea Impero" >}}
 

Chef Antonio Guida, **due Stelle Michelin** al ristorante Seta presso il Mandarin Orientale una Stella Michelin al Talea di Abu Dhabi negli Emirati Arabi, è da sempre sensibile alle tematiche legate alla disabilità, così come la famiglia Sfascia proprietaria di **Borgobrufa SPA Resort**, elegante struttura _adults only_ che a Torgiano, in provincia di Perugia, custodisce al suo interno il ristorante Elementi Fine Dining. “Profondità” è un percorso degustativo nato dall’estro creativo dei due chef e ispirato  
all’elemento acqua. 
{{< figure src="/images/wp-content/uploads/2023/01/chef-antonio-guida.webp" caption="Chef Antonio Guida" >}}
 

Andrea Impero e Antonio Guida daranno vita a un menù composto da **6 portate** basato sui prodotti che il mondo dell’acqua regala: tre ricette saranno create da chef Impero, che curerà anche l’Introduzione e l’Epilogo della cena, mentre le altre tre verranno ideate da chef Guida.

**_Il menu della serata_**

Dopo l’INTRODUZIONE a cura di chef Andrea Impero, il viaggio salperà con OSTRICHE di chef Antonio Guida (servite con patate, friggitelli e salsa marina) e proseguirà con TEGAMACCIO di Chef Impero (yakitori d’anguilla del lago Trasimeno). Il menù della serata poi comprenderà il RISOTTO (con cavolo nero e anice stellato) di Chef Guida, che precederà CRESPELLA (con grano saraceno, ricci di mare e zabaione) e PESCATRICE ROMANA (con carciofi, rabarbaro e la sua trippa), entrambi curati dal resident chef. Infine, PARFAIT ALLA LIQUIRIZIA (con cristalli di foglie di tabacco kentucky, pera alle spezie e crema al caffè) di chef Antonio Guida e l’EPILOGO di chef Andrea Impero condurranno gli ospiti alla meta, un porto di emozioni e sapori unici.