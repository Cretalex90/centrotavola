---
title: Ricetta filetto di merluzzo nordico scottato con burgul e cavolo rosso
author: Alessandro Creta
type: regular
date: 2021-04-20T09:30:09+00:00

timeline_notification:
  - 1618911012
categories:
  - Ricette degli chef
tags:
  - ricetta
images: ["/images/wp-content/uploads/2021/04/ricetta-merluzzo-avocado-cavolo.webp"]
---
### La seconda ricetta di aprile è un richiamo alla primavera e al nutrirsi in modo sano firmata dallo chef Colaiaquo.  {.wp-block-heading}

Un piatto &#8216;_fit_&#8216; ma non per questo meno gustoso e invitante, con un tocco gourmet che non guasta mai. Come combinare salute ed estetica in pochi passi? Seguendo i consigli del nostro chef.


![](/images/wp-content/uploads/2021/04/merluzzo-burgul-ricetta.webp)


### Ingredienti per 4 persone {.wp-block-heading}

**Per il merluzzo nordico:**

600 gr filetto di merluzzo nordico dissalato

3 lt di acqua

3 pz gambi di sedano&nbsp;

3 pz carote&nbsp;

1 pz cipolla bianca

5 gambi di prezzemolo interi

5 gr di pepe nero

20 gr di aceto di mele

1 foglia di alloro

sale fino q.b.

**_Per il bulgur tabbouleh:_**

200 gr bulgur&nbsp;

½ peperone giallo&nbsp;

½ rosso

1 pz pomodoro San Marzano

½ cetrioli

1 gambo di sedano&nbsp;

1 cipollina rossa fresca

Sale e pepe q.b.

Prezzemolo tritato q.b.

1 limone

Olio extravergine d’oliva q.b.

**_Per il cavolo rosso:_**

½ cavolo rosso fresco

Succo di limone

sale e pepe q.b.

Olio extravergine di oliva

5 gr mandorle salate

**Finitura**

1 pz avocado&nbsp;

2 fette di pane integrale ai cereali.

#### **Procedimento:** {.wp-block-heading}

**_Per il filetto di merluzzo:_**

Mettere sul fuoco una pentola con l&#8217;acqua, l&#8217;aceto di mele, l&#8217;alloro, il pepe nero intero, il sale, la cipolla bianca tagliata a metà e il sedano con le carote tagliate grossolanamente. Portare il tutto a bollore, spegnere il fuoco e immergere il prezzemolo intero con i filetti di merluzzo per 10/15 minuti circa, in base alla grandezza. Una volta cotti, adagiare&nbsp; il merluzzo su un vassoio con della carta assorbente, in modo da eliminare il liquido in eccesso.

**_Per il bulgur tabbouleh:_**

Lavare il bulgur sotto acqua corrente per un minuto. Versarlo in una pentola con acqua bollente salata e lasciar cuocere in base alle indicazioni riportate sulla confezione. A cottura ultimata, sgocciolarlo e lasciarlo raffreddare su un vassoio con un panno pulito. Nel frattempo che il bulgur si raffredda, iniziare a tagliare a cubetti piccoli e regolari tutti gli altri ingredienti, facendo attenzione a eliminare i semi al pomodoro, al cetriolo e ai peperoni. Unire in una ciotola il bulgur, con tutto il resto degli ingredienti tagliati a cubetti, il succo del limone, il prezzemolo tritato e condire con sale, pepe ed olio extravergine di oliva. Lasciar riposare una mezz&#8217;oretta in frigo prima di servirlo.

**_Per il cavolo rosso:_**

Eliminare le foglie esterne e la parte centrare del torsolo del cavolo. Affettate il cavolo rosso facendo delle fettine il piú sottili possibile (è preferibile l&#8217;utilizzo di una mandolina/affettatrice). Mettere il cavolo una ciotola con abbondante acqua fredda per 10 minuti. Scolarlo, asciugarlo e condirlo con sale, pepe, olio extravergine, succo di limone e mandorle salate.

**_Finitura_**:

In una padella antiaderente rosolare, solo dalla parte della pelle, il merluzzo con un filo di olio extravergine. Contemporaneamente tagliare a cubetti il pane e saltarlo in padella fino a renderli dorati e croccanti. Pulire e tagliare a fette sottili l&#8217;avocado, che andremo a disporre al centro del piatto con un pizzico di sale e del pepe macinato.

Adagiare il merluzzo sull&#8217;avocado e l&#8217;insalatina di cavolo rosso.&nbsp;

Infine accompagnare il tutto con il bulgur, le mandorle salate e i cubetti di pane croccanti.


![](/images/wp-content/uploads/2021/04/crostino-merluzzo-avocado.webp)


È possibile servirlo anche sotto forma di **bruschetta**: con crostone di pane, crema di avocado e sfoglie di merluzzo, il tutto condito con olio extravergine di oliva, sale pepe e del succo di limone.

Leggi anche:  
&#8211; <a href="https://aleepepe.com/2021/03/16/andrea-fanti-croma-lago-menu/" target="_blank" rel="noreferrer noopener">Andrea Fanti </a>e il Croma Lago Ristorante  
&#8211; <a href="https://aleepepe.com/2021/02/02/intervista-marta-cotarella-intrecci/" target="_blank" rel="noreferrer noopener">Intrecci,</a> la scuola di alta formazione del personale di sala