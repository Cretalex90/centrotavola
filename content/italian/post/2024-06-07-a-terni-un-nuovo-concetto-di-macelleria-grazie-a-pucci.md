---
title: A Terni un nuovo concetto di “macelleria” grazie a Pucci
author: Alessandro Creta
type: regular
date: 2024-06-07T10:19:54+00:00

firehose_sent:
  - 1717755596
timeline_notification:
  - 1717755597
categories:
  - News
meta_tags:
  - carne
  - macelleria
  - terni
images: ["images/wp-content/uploads/2024/06/pucci_ingresso_terni_macelleria_alessandro_creta.webp"]
---
_A Terni, la macelleria Pucci non è solo un luogo dove acquistare carne, ma un vero e proprio locale che fa della lavorazione della carne, e della sua preparazione culinaria, il suo punto di forza. Tanto da conquistare i locali, ma non solamente._ 

Situata a Terni, **Pucci** offre un&#8217;esperienza unica, combinando macelleria, gastronomia, cucina con brace e BBQ, e un piccolo bar per aperitivi o dopocena. 

La storia di Pucci inizia nel secondo dopoguerra, quando i fratelli Ugo, Angelo e Filippo Pucci aprirono la loro **macelleria**. Oggi, sotto la guida di **Andrea Pucci**, figlio di Ugo, l’attività è diventata un punto di riferimento non solo per i ternani ma anche per clienti provenienti da fuori, come per esempio Roma e Napoli. Gran parte delle carni lavorate provengono da allevamenti locali, con una selezione che predilige i prodotti umbri.
{{< figure src="/images/wp-content/uploads/2024/06/pucci_taglieri_alessandro_creta_terni.webp" >}}
 

Pucci è più di una semplice macelleria: è un **tempio laico per gli amanti della carne di qualità**. Qui la carne non è solo venduta, è quasi venerata. Il locale offre un’ampia varietà di prodotti, tutti rigorosamente lavorati in loco o dal norcino o dallo staff altamente qualificato distribuito tra l&#8217;ampio bancone e le cucine. Dalle bistecche agli insaccati, con una menzione speciale per la porchetta, vera istituzione del posto. Il banco accoglie i clienti con una vasta gamma di carni fresche, mentre un frigorifero per la frollatura e prosciutti appesi creano l’atmosfera perfetta.
{{< figure src="/images/wp-content/uploads/2024/06/pucci_sala_alessandro_creta_terni.webp" >}}
 

Oltre alla vendita di carne, Pucci offre un servizio di **ristorazione** con circa cento coperti. Il menu, curato e attento, propone specialità che spaziano dalla **pasta fresca**, come ravioli, pici, pappardelle e tagliatelle, alle **carni** di varie tipologie: hamburger di vacca grassa, pollo, maiale, fiorentine, e molto altro. Pucci si propone come luogo ideale per chi cerca carne di qualità, prodotti tipici umbri, un pranzo sfizioso, una cena diversa o semplicemente un aperitivo accompagnato da un tagliere di salumi e formaggi. La presenza di un comodo parcheggio a due passi dal locale aggiunge un ulteriore punto a favore di questa **bella macelleria-ristorante**.

Se vi trovate a Terni e amate la carne, Pucci (in via Piave) è una tappa più che consigliata. Un luogo dove tradizione, modernità, competenza e grande **rispetto per la materia** prima si incontrano per offrire un&#8217;esperienza inedita per il territorio.