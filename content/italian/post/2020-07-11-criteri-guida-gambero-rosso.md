---
title: 'Riapertura ristoranti: come cambia la Guida del Gambero Rosso'
author: ciao
type: regular
date: 2020-07-11T09:21:36+00:00

timeline_notification:
  - 1594459301
categories:
  - interviste bistrot
meta_tags:
  - gambero rosso
  - guida
images: ["images/wp-content/uploads/2020/07/ristoranti-gambero.webp"]
---
## &#8220;_Le guide siano veicolo di rinascita del settore enogastronomico, al servizio del ristoratore e del cliente_&#8220;, parola di Laura Mantovano, direttrice delle guide del <a href="https://www.gamberorosso.it/" target="_blank" rel="noreferrer noopener">Gambero Rosso</a>. {.wp-block-heading}

Ci sono state, e ci sono tuttora, tante incognite attorno al mondo della ristorazione. Dopo i quasi 3 mesi di chiusura forzata ci si chiede se e come sia effettivamente cambiato mangiare fuori, se tutte le norme igienico-sanitarie vengano messe in atto, se i ristoratori ce la faranno a &#8220;_tenere botta_&#8221; nelle prossime settimane per poi ripartire, da settembre in avanti, cercando di tornare a fare i numeri del pre-Covid. 

Tanti i dubbi e le domande che rendono nebuloso e poco chiaro il settore non solo ristorativo, ma enogastronomico in generale. Alla luce di tutte queste incognite, però, c&#8217;è un altro comparto che &#8220;_subisce_&#8221; più o meno direttamente le difficoltà del mondo della ristorazione: quello delle **guide**. 

Come cambieranno le guide dei ristoranti? Ci saranno altri criteri di valutazione? Come ci si muoverà, ora, per &#8220;ispezionare&#8221; e giudicare i vari locali, tenendo sempre conto della difficile situazione che stanno fronteggiando? 

Come si potrà dare un giudizio oggettivo e &#8220;_razionale_&#8221; pur considerando che gran parte dei ristoratori si trovano in un momento tanto complicato?

L&#8217;ho voluto chiedere a **Laura Mantovano,** direttrice delle guide del **Gambero Rosso**, tra le quali la più importante e tra le più &#8220;_Influent_i&#8221; a livello nazionale: la **Guida Ristoranti d&#8217;Italia** della famosa rivista di settore.

### Guida Ristoranti Gambero Rosso, parola a Laura Mantovano {.wp-block-heading}


{{< figure src="/images/wp-content/uploads/2020/07/laura-mantovano.webp" caption="Laura Mantovano &#8211; Direttrice guide del Gambero Rosso" >}}


**Laura, tu che lavori a stretto contatti con il mondo della ristorazione, com&#8217;è attualmente la situazione del settore nel nostro Paese?**  
_Molte pizzerie sono ripartite alla grande, ristoranti di fine dining invece hanno degli alti e bassi importanti e continui, che li porta anche a proseguire il loro servizio di delivery di &#8220;lusso&#8221;_. _La situazione quindi è molto fluttuante e rimane difficile gestirla anche per noi che ci occupiamo delle guide, che più che mai vanno fatte con grande attenzione; perché dietro ogni ristorante, pizzeria o trattoria ci sono sempre delle persone, delle famiglie, che vivono con la loro attività._ _Ciò non toglie che dovremmo continuare a essere il più obiettivi possibile._

**Come pensi sarà la prossima Guida Ristoranti?**  
_La Guida probabilmente sarà più un vademecum di servizio che di giudizio. Ciò non significa che i giudizi non ci saranno ma dovremmo stare molto attenti a rispettare chi lavora. Mai come quest&#8217;anno la guida dovrà essere uno strumento di grande attenzione collettiva verso il servizio, nonché simbolo di normalità e continuità rispetto al passato_.

**Quando, e in che modalità, pensate di presentare la nuova Guida Ristoranti?**  
_Per questa edizione, incrociando le dita, speriamo di confermare la data del 23 novembre, pensando però a tutte le possibili alternative. Allo stato attuale delle cose non posso escludere una presentazione in streaming ma la speranza è di riuscire a fare qualcosa di &#8220;canonico&#8221;. Per dare un senso di normalità, per quanto possiamo, al nostro settore._


{{< figure src="/images/wp-content/uploads/2020/07/guida-ristoranti-gambero-rosso.webp" caption="Un&#8217;immagine tratta dalla cerimonia di presentazione della guida dello scorso anno" >}}


**Come vi state muovendo per andare nei locali a giudicare?**  
_Abbiamo ricominciato gradualmente, iniziando con le visite al centro sud, nelle zone che sembrano più &#8220;tranquille&#8221;. Situazioni come quella della Lombardia, Piemonte e Veneto ci costringono ad procedere con molta cautela, ritardando le ispezioni a settembre, sempre se la situazione lo permetterà._

**Ci saranno novità per quanto riguarda i criteri di valutazione, considerando soprattutto ciò che i ristoratori hanno dovuto passare?**  
_Sì, a qualcosa abbiamo pensato, penso ci sarà sicuramente qualche novità ma su questo al momento non posso anticipare nulla. Ci saranno alcuni cambiamenti, nuovi criteri magari come magari l&#8217;attenzione all&#8217;asporto o al delivery, poi vedremo._

**La guida, la vostra come quella delle altre riviste, può essere quest&#8217;anno più che mai uno strumento utile sia per i ristoratori che per i clienti?**  
_Uno degli scopi che ci siamo prefissati per questa edizione è quello di dare un senso di normalità al settore. Crediamo che le guide debbano essere uno strumento di aiuto e supporto sia per i ristoratori che per i clienti, raccontando anche le formule messe in campo nei ristoranti per ovviare a questa situazione._


{{< figure src="/images/wp-content/uploads/2020/07/guida-gambero-rosso-ristoranti.webp" >}}


**Per chiudere, una considerazione personale per invitare la gente a mangiare fuori?**  
_In Italia abbiamo dei grandi professionisti nel mondo della ristorazione, dalla pizzeria al fine dining, e sono state attuate le misure necessarie per mettere in sicurezza i locali. Non andrei sicuramente allo sbaraglio, all&#8217;ultimo degli &#8220;all you can eat&#8221; che magari può non dare tutte le garanzie, però è talmente grande e bella l&#8217;offerta che abbiamo in Italia che sarebbe un peccato farsi vincere dal timore e dalla paura._ _Consiglio quindi di prendere coraggio e tornare a mangiare fuori, magari iniziando da locali che hanno a disposizione un terrazzo o un giardino per ricominciare a prendere confidenza con tutto ciò che significa il pasto fuori casa_.

Leggi anche:  
&#8211;<a rel="noreferrer noopener" href="https://aleepepe.com/2020/06/24/come-e-cambiato-mangiare-ristorante/" target="_blank">Come è cambiato mangiare in un ristorante stellato?</a>  
&#8211;<a rel="noreferrer noopener" href="https://aleepepe.com/2020/06/29/ristorante-inkiostro-chef-giacomello/" target="_blank">Chef Giacomello di Inkiostro: &#8220;Sorprendere sempre il cliente&#8221;</a>

<p class="has-text-align-center">
  <strong><a href="https://apple.co/352xcOm" target="_blank" rel="noreferrer noopener">ASCOLTA IL PODCAST</a></strong>
</p>