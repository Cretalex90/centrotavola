---
title: >-
  Agnello alla brace, zabaione salato, bieta e tartufo estivo - di Tommaso
  Montineri chef di Mammé a Stroncone
date: 2025-09-05T00:00:00.000Z
type: regular
draft: false
images:
  - /images/ricetta-montineri-chef-mammè-stroncone.jpg
categories:
  - Ricette degli chef
tags:
  - agnello
  - ricetta
  - stroncone
  - terni
  - ristorante
  - mammè
---

Un piatto che unisce eleganza e tradizione: lo chef Tommaso Montineri del ristorante **Mammè** di Stroncone (TR) propone un **agnello alla brace** accompagnato da uno zabaglione salato, bieta saltata e il profumo del tartufo, per un equilibrio raffinato tra sapori decisi e delicatezza.

### Agnello alla brace, zabaglione salato, bieta e tartufo estivo

***Ingredienti (4 persone)***

. carré di agnello

. 4 tuorli d’uovo

. 300 g di panna fresca

. 1 spicchio d’aglio (per la marinata + per bieta e salsa al tartufo)

. 1 rametto di rosmarino

. 1 pezzetto di acciuga sott’olio

. Bieta fresca (circa 300 g)

. Tartufo estivo q.b. (da grattare e a lamelle)

. Olio extravergine di oliva q.b.

. Sale e pepe nero q.b.

. Peperoncino q.b.

***Procedimento***

*-Zabaglione salato al sifone*

Inserire nel sifone la panna, i tuorli e un pizzico di sale. Scaldare a bagnomaria per circa 3 minuti, senza superare la temperatura di cottura dei tuorli (attenzione a non farlo diventare frittata). Mantenere tiepido fino all’impiattamento.

*-Agnello alla brace*

Pulire il carré di agnello e marinarlo con sale, pepe, olio, aglio e rosmarino. Lasciar riposare in frigorifero per almeno 2 ore. Cuocere alla brace partendo dal lato della pelle, fino a ottenere una crosta dorata, mantenendo l’interno rosato. Lasciar riposare qualche minuto prima di porzionare.

*-Bieta saltata*

Lavare accuratamente la bieta e mondarla. Sbollentarla in acqua salata per pochi minuti, scolarla bene. Saltarla in padella con olio, aglio e peperoncino.

*-Salsa al tartufo*

Grattare una parte di tartufo. In un pentolino scaldare olio con aglio e un pezzetto di acciuga sott’olio. Quando l’olio è ben caldo, unire il tartufo grattugiato, regolare di sale, mescolare e togliere subito dal fuoco.

*-Composizione del piatto*

Disporre l'agnello nel piatto. Aggiungere lo zabaglione salato sifonato. Sistemare accanto la bieta saltata. Irrorare con la salsa al tartufo. Completare con lamelle di tartufo estivo fresco.
