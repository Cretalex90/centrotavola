---
title: Il Monastero di Cortona apre le sue porte anche d’inverno
date: 2025-08-08T00:00:00.000Z
type: regular
draft: false
images:
  - /images/castello-cortona-spa-siena.jpg
categories:
  - Ristoranti
tags:
  - ristorante
  - spa
  - castello
  - 'Cortona '
---

Per la prima volta dalla sua apertura, Il **Monastero di Cortona Hotel & Spa**, gioiello a cinque stelle incastonato nella splendida cornice della **Valdichiana**, resterà aperto anche nei mesi **invernali**, accogliendo gli ospiti fino al 7 gennaio 2026. Un’occasione inedita per vivere Cortona (SI) e il suo iconico ex monastero quattrocentesco in un’atmosfera intima, calda e avvolgente.

Circondato dalle mura storiche della città e immerso nei silenzi sospesi della stagione più quieta, il Monastero si trasforma in un rifugio d’inverno dove lusso, storia e autenticità si incontrano. L’apertura nei mesi di novembre e dicembre 2025 permetterà agli ospiti di scoprire una Cortona inedita, fatta di luci soffuse, camini accesi, ospitalità sartoriale e paesaggi mozzafiato.

![](/images/castello-cortona-siena.jpg)

Il soggiorno diventa un’esperienza sensoriale a tutto tondo: dalle sale affrescate del **ristorante gourmet Gli Affreschi**, dove lo chef Michele Ricci firma percorsi di degustazione che esaltano la cucina toscana con uno sguardo contemporaneo, ai trattamenti su misura della SPA “Bagni di Bacco”, ricavata all’interno di un’antica cisterna romana. La **cantina**, con oltre 300 etichette, propone invece degustazioni guidate che celebrano le eccellenze vinicole italiane, in un contesto di rara suggestione.

Ospitato in un **ex monastero del XV secolo** restaurato con cura e maestria dall’architetto Enrico Lavagnino, il Monastero di Cortona oggi è un boutique hotel a cinque stelle gestito con passione dalla famiglia Poli. Le **36 camere e suite**, molte delle quali ricavate dalle antiche celle dei frati, combinano armoniosamente comfort moderno ed eleganza storica, garantendo agli ospiti pace, charme e riservatezza.

![](/images/castello-cortona-camere.png)

Anche d’inverno, il Monastero propone esperienze pensate per ogni gusto e desiderio: passeggiate culturali con guide locali tra le vie del borgo medievale, cene conviviali nella più autentica Osteria del Santo, momenti di benessere e relax in SPA, degustazioni da veri intenditori, e l’efficienza di un servizio impeccabile, con parcheggio riservato e attenzioni su misura.
