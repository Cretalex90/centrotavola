---
title: Fuga tra i vigneti in Toscana
author: Alessandro Creta
type: regular
date: 2019-09-15T08:59:49+00:00

timeline_notification:
  - 1568537992
categories:
  - News
images: ["/images/wp-content/uploads/2019/09/carpineto-tenuta-montepulciano-arcobaleno.webp"]
---
Vacanze al mare e caldo torrido alle spalle, la felicità si sposta in collina tra scorci più intimi, vallate incastonate tra i boschi, borghi rinascimentali, uliveti. Soprattutto vigneti a perdita d&#8217;occhio. Qui la natura si impone tra i grandi capolavori e tesori dell&#8217;umanità. Bellezza sontuosa ed armonia compongono un paesaggio che viene voglia di accarezzare.&nbsp;

Anche la tavola cambia il suo gusto, le fragranze sono quelle dell&#8217;uva e del mosto, i sapori si fanno più intensi e nel calice, dopo tante bollicine e bianchi ghiacciati, si torna a desiderare un buon rosso, rotondo e profondo, magari da abbinare ai formaggi stagionati anche solo per una merenda o un pic nic sull&#8217;erba.
![](/images/wp-content/uploads/2019/09/carpineto-tenuta-montepulciano-i-vigneti.webp)
 

Se scegliamo di andar per vigne e cercare simbolicamente la Toscana in un calice di rosso, scopriremo anche gli scorci più belli dove fare un&nbsp;**trekking enoico**&nbsp;come raramente capita. Si cammina su strade di campagna, osservando filari di viti incorniciati da sfilate di cipressi e ingentiliti da cespugli di rose &nbsp;&nbsp;mentre in mente ritornano le parole di Luigi Veronelli &#8220;per capire un vino bisogna camminare le vigne”, e lungo quei sentieri incontrare persone raccogliere storie.

Un vero e proprio tour simbolico della Toscana vinicola per esempio è quello che costeggia le tenute di&nbsp;_CARPINETO&nbsp;_icona nel mondo dei grandi rossi toscani. A essere coinvolti i territori delle denominazioni più importanti:&nbsp;**Vino Nobile di Montepulciano, Brunello di Montalcino, Chianti Classico**&nbsp;dal momento che i suoi vigneti insistono in tutte le aree più vocate e nei paesaggi più amati dagli estimatori.

Si comincia da Montepulciano arroccata sulla cima di un colle, a sud della Toscana, nel cuore della Valdichiana. La&nbsp;**Tenuta di Montepulciano**,&nbsp;**una vera e propria oasi di natura e ambiente**&nbsp;è tutta all&#8217;insegna della sostenibilità, con vigne e boschi che assorbono molta più CO<sub>2</sub>&nbsp;di quanta&nbsp;_Carpineto_&nbsp;ne produca.

&nbsp;Un&nbsp;**_wine retreat_**&nbsp;di 184 ettari con un lago, boschi, uliveti e vigneti a perdita d&#8217;occhio. Qui è stata appena completata la nuova cantina nei colori della terra, distanziata dall&#8217;antico complesso settecentesco. All&#8217;interno un piccolo museo di antichi strumenti agricoli, una splendida sala degustazione dove fare tasting guidati (al momento per gruppi e su prenotazione) spaziando tra le varie annate e un wine shop dove acquistare vini direttamente in azienda. Tutto intorno un&#8217;ampia area verde che tra erba e fiori digrada su un piccolo lago naturale circondato da prati; sulla collina un uliveto monumentale di 12 ettari, all&#8217;origine di un olio di grande finezza.&nbsp;

E&#8217; in questa tenuta che&nbsp;_Carpineto&nbsp;_produce il&nbsp;_Vino Nobile di Montepulciano Riserva Docg_: unica azienda toscana a produrlo nella sola versione Riserva, per tre anni di seguito unico Nobile nella Top 100 al mondo di Wine Spectator.&nbsp;
![](/images/wp-content/uploads/2019/09/carpineto-grandi-vini-di-toscana.webp)
 

A pochi chilometri il centro abitato di Montepulciano dove prenotare un tavolo a&nbsp;_Le Logge del Vignola_. Cucina di tradizione rivisitata in chiave contemporanea, ambiente intimo e curato dove apprezzare i migliori abbinamenti, magari per una verticale di Nobile. Una passeggiata dopo cena tra le stradine scoscese tra eleganti palazzi rinascimentali, splendide piazze e scorci suggestivi.&nbsp;

**APPUNTAMENTI GOLOSI TRA VAL DI CHIANA E VAL D&#8217;ORCIA**

Tantissimi all&#8217;avvio dell&#8217;autunno gli spunti golosi tra Valdichiana e Val&#8217;Orcia, a cominciare dal 1 settembre quando Pienza (ogni prima domenica del mese) così come Montalcino, ospita il mercatino biologico tutto incentrato sull&#8217;attività agricola e la produzione biologica. Questo è il regno del cacio, tanti gli affinamenti, molto intriganti quelli con le vinacce. Lasciata la Val d&#8217;Orcia, tra scorci lunari e cipressi come fossero punti esclamativi, ci si sposta in Val di Chiana.

Sempre a proposito di shopping goloso da non perdere ad Acquaviva, frazione di Montepulciano, la fiera di San Vittorino (apre sabato 7 settembre), con tanti prodotti di filiera corta che animano il giovane farmer&#8217;s market.

Eccoci a Montepulciano, summa rinascimentale quasi altezzosa per eleganza e imponenza, dove però la Festa alla Maestà del Ponte ci riporta in un&#8217;atmosfera rurale. Da giovedì 30 agosto a domenica 2 settembre qui si tiene una delle più antiche manifestazioni tradizionali, il Palio dei Somari, una festa ispirata alla semplicità e alla tenacia del lavoro artigiano. Nel corso della sua storia, quella che inizialmente era solo una corsa a dorso d&#8217;asino, è divenuta una manifestazione che offre un&#8217;intera settimana di eventi, tra rievocazioni storiche e appuntamenti con l&#8217;enogastronomia le cui star sono i pici all&#8217;aglione, a base di un prodotto d&#8217;eccellenza e di nicchia sempre più ricercato, e i piatti a base d&#8217;ocio, il papero in dialetto.

**LA RICETTA**

Eccola una ricetta di antica tradizione locale della Val di Chiana, non troppo difficile da fare a casa seppure chi la esegue è lo chef di uno dei più bei ristoranti nel centro storico di Montepulciano,&nbsp;_Le Logge del Vignola_.

La base è il pollo, animale da cortile che in queste zone ha una lunga tradizione di qualità se scelto con cura tra gli esemplari ruspanti, reso intrigante dalla presenza dell&#8217;aglione. Abbinamento d&#8217;elezione quello con il&nbsp;**_Vino Nobile di Montepulciano Riserva Carpineto&nbsp;_**_2015,&nbsp;_elegante al naso, con lievi sentori di mammola e legno pregiato, in bocca armonico, vellutato balsamico.

**_Coscia di pollo in panatura di semi, peperoni arrostiti e crema di Aglione della Valdichiana DOP_**

**_Ingredienti per 4 persone :_**__

_4 cosce di pollo&nbsp;_

_4 peperoni&nbsp;_

_250 gr di aglione della valdichiana_

_2 lt latte_

_Mezzo litro di crema di latte_

_sale, pepe, olio evo qb, timo&nbsp;_

**_Per la panatura_**_&nbsp;100gr semi misti, 200 gr pane panko(o pangrattato), 200 gr farina 00, 6 tuorli_

**_PER LA CREMA DI AGLIONE_**

_Sbucciare l’aglio, bollirlo per circa 2/3 minuti nel latte, ripetere questo passaggio 4 volte, metterlo nel mixer con la crema di latte e un pizzico di sale, frullare fino a creare un composto omogeneo._

**_PREPARAZIONE&nbsp;_**

_Pulire le cosce liberando l’osso (senza toglierlo) avvolgerle singolarmente nella carta velina&nbsp; dando una forma tonda, cuocerle per circa 20min. in acqua bollente, una volta fredde impanarle passandole nella farina, nel tuorlo e poi nel pane panko misto a semi, lasciarle riposare in frigo almeno mezz’ora._

_Preparare i peperoni sbucciandoli con un pelapatate e tagliarle a listarelle, disporle in una teglia da forno con sale, pepe olio evo e timo, cuocerli per circa 30min a 190°_

_Friggere le cosce di pollo in olio EVO fino a doratura_

**_PRESENTAZIONE_**

_Disporre i peperoni arrostiti al centro del piatto aiutandosi con un coppa pasta rotondo, adagiarvi sopra la coscia di pollo dorata e mettere la crema di Aglione della Valdichiana intorno a guarnire._

**_ABBINAMENTO CONSIGLIATO_**

_Vino Nobile di Montepulciano Riserva Carpineto 2015_

**IL RESTO DEL TOUR ENOICO&nbsp;**

Il giorno dopo vi aspetta la Val d&#8217;Orcia, un tripudio di natura assai ben preservata e che duetta con borghi, pievi, torri in un saliscendi di calanchi e colline fino ad arrivare a Montalcino, talmente famosa per un vino mito quale è il Brunello da far dimenticare talvolta la bellezza di un borgo rimasto pressoché intatto nel tessuto urbano, per quanto fin troppo densamente punteggiato di enoteche, wine bar e ristorantini che hanno fatto del Brunello il proprio nume tutelare.&nbsp;La&nbsp;**Tenuta di Montalcino**&nbsp;della&nbsp;_Carpineto_&nbsp;è&nbsp;a 500 mt sul livello del mare, uno degli insediamenti più alti della denominazione e più panoramici, con la vista che spazia sul centro storico del borgo e inquadra l&#8217;intero perimetro della cinta muraria. La leggera esposizione verso nord, in posizione panoramica e ventilata, dona ai vini un microclima unico che conferisce a questo Brunello intensi e complessi profumi, una bella freschezza, eleganza, e grande longevità. I casolari antichi in pietra ospitano la cantina d&#8217;affinamento.
![](/images/wp-content/uploads/2019/09/un-pic-nic-da-nobile.webp)
 

Si riprende il cammino diretti nel Chianti Classico, zona splendida, fitta di castelli, borghi medievali, boschi secolari e vigneti sconfinati. Già perchè qui il vino è ancora una volta alle sue massime espressioni come sembra ricordare anche il&nbsp;il Museo del Vino di Greve in Chianti che per certi versi è magistrale sintesi di pittoresco e tipico. Tutta la vita di questa cittadina si svolge intorno alla sua piazza dove ancora oggi, come tradizione, ogni sabato si svolge il mercato cittadino, da sempre punto di smercio lungo la via Chiantigiana.

Una manciata di chilometri ed eccoci di nuovo da&nbsp;**_Carpineto_**, in particolare nella&nbsp;**Tenuta di Dudda&nbsp;**a Greve, cuore storico dell&#8217;azienda. Qui nel 1967 Giovanni Carlo Sacchet e Antonio Mario Zaccheo avviarono l&#8217;attività con il sogno e l&#8217;obiettivo di fare il miglior Chianti e qui 52 anni dopo il visitatore percepisce quanto quel sogno è divenuto realtà e quanto&nbsp; anche la giovane generazione, stia andando oltre. Qui è possibile organizzare visite guidate con tour nelle zone di vinificazione e affinamento, oltre a poter passeggiare tra le vigne che circondano l’azienda. Il tour si conclude con la degustazione dei 5 vini di punta:&nbsp;_Dogajolo, Chianti Classico, Chianti Classico Riserva, Vino Nobile di Montepulciano Riserva e Farnito Cabernet Sauvignon__.&nbsp;___

Poco distante, la&nbsp;**Tenuta&nbsp;**di&nbsp;**Gaville**&nbsp;sulla cima di un colle: 65 ettari in uno splendido ambiente pastorale. Ci si sposta infine nell’alta Maremma per la&nbsp;**Tenuta di Gavorrano**, con i suoi 165 ettari di terreni tra cui un&#8217;ampia area di bosco mediterraneo con una splendida sughereta&nbsp; dove pascolano allo stato brado oltre trenta capi di maialini di cinta senese. I vigneti invece si estendono in un&#8217;area rivolta verso il mare che dona ai vini quella intensa mediterraneità che contraddistingue anche l&#8217;ultimo nato, il&nbsp;_Farnito Valcolomba_, un Merlot in purezza con il quale terminare&nbsp; il tour della miglior Toscana del vino by&nbsp;_Carpineto_.