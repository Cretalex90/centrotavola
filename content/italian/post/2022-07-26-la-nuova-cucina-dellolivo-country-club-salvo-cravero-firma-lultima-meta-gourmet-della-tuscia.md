---
title: 'Nuova cucina all’Olivo Country Club: Salvo Cravero firma l’ultima meta gourmet della Tuscia'
author: ciao
type: regular
date: 2022-07-26T17:26:59+00:00
url: /la-nuova-cucina-dellolivo-country-club-salvo-cravero-firma-lultima-meta-gourmet-della-tuscia/
wordads_ufa:
  - s:wpcom-ufa-v3-beta:1658856635
timeline_notification:
  - 1658856422
categories:
  - interviste bistrot
  - News
tags:
  - chef
  - cucina
  - intervista
  - viterbo
images: ["images/wp-content/uploads/2022/07/salvo-cravero-ristorante-cosa-si-mangia.webp"]
---
**_Salvo Cravero da pochi mesi è alla guida della cucina dell&#8217;omonimo ristorante, nuova meta gourmet della Tuscia situata nell&#8217;accattivante location dell&#8217;Olivo Country Club, all&#8217;ombra dell&#8217;antico borgo di Bassano in Teverina._** 

Con colpevole ritardo sono stato al&nbsp;**Salvo Cravero Ristorante**. Colpevole, perché a 10 minuti da casa, all’ombra del borgo di Bassano in Teverina e con affaccio sulla sottostante valle del Tevere. 
{{< figure src="images/wp-content/uploads/2022/07/olivo-country-club-cravero.webp?w=1024" >}}
 

La location, suggestiva e già esistente, chiedeva una **proposta di ristorazione** all’altezza del contesto, e pochi mesi fa è stato chiamato Salvo, molisano d’origine e della Tuscia per adozione, tra l’altro mio ex docente presso la&nbsp;Gambero Rosso Academy. 

&#8220;Io sono arrivato qui credendo di dover fare solamente una consulenza – ammette lo chef – ma poi da cosa è nato cosa, mi hanno proposto un **ruolo in cucina**, da protagonista, ma inizialmente credevo fosse uno scherzo. La proprietà poi ha insistito e allora mi sono messo in gioco, ho accettato questa scommessa, una sfida in cui ho messo faccia e nome&#8221;.
{{< figure src="images/wp-content/uploads/2022/07/salvo-cravero-chef-ristorante.webp?w=457" >}}
 

Mi piacciono i ristoranti che portano avanti una proposta fatta di **territorialità**, specchio del luogo in cui sorgono e che rappresentano. E la **Tuscia**, ancora sottovalutata e poco conosciuta (al di fuori come al di dentro, purtroppo) è un hub gastronomico meritevole di maggior attenzione, nonché consapevolezza sia nei propri mezzi sia nella ricchezza di prodotti.

Fatto sta, qui Salvo ha deciso di perseguire la strada della **territorialità** senza pur disdegnare **prodotti non locali**, fedeli al concetto di chilometro buono.&nbsp;
{{< figure src="images/wp-content/uploads/2022/07/salvo-cravero-ristorante-cosa-mangiare-menu.webp?w=1024" caption=" Coppa di testa di suino, maionese di nocciole e gamberi rossi" >}}
 

Tutto ciò di non autoctono è _**sparring partner**_, spalla di livello, dei protagonisti del piatto, cioè gli ingredienti del territorio. Vediamo quindi i dolci, nobili, **gamberi** crudi accoppiati alla grassa e “povera” **coppa di suino** viterbese, resa cubetto e appena scottata per conferirle una crosticina croccante. Risultando così quasi un guscio che si apre al morso liberando la morbidezza e la cremosità interna. E, pur grassa, la carne non unge né sporca il palato.&nbsp;

O l’alice del Cantabrico, abbinata sia allo **spaghetto Fanelli**, produttore locale (di Canepina), sia a un secondo come il **leprino viterbese**, il cui lombetto si adagia sul suo saporito e rotondo fondo all’ischitana. Chiaro riferimento alla Campania.
{{< figure src="images/wp-content/uploads/2022/07/olivo-country-salvo-cravero-ristorante.webp?w=1024" caption="La location" >}}
 

Molto interessante il dolce: **Terre di Tuscia** è formato da una ganache montata di cioccolato bianco, dalle note piacevolmente sapide, persistenti, arricchita con olio Mammamia e nocciole Luca Di Piero.

Interessante inoltre, e per certi versi inusuale per i ristoranti gourmet, la possibilità lasciata al cliente di poter **comporre in autonomia** il proprio **menu degustazione**. &#8220;Voglio dare agli ospiti la possibilità di **scegliere i piatti** che più li incuriosiscono. Come posso io &#8216;imporre&#8217; dei piatti ai clienti, non conoscendo i loro gusti? Partendo da qui ho deciso di impostare in modo un po&#8217; atipico la mia proposta&#8221;. Rimane, comunque, l&#8217;opportunità di affidarsi totalmente allo chef per quanto riguarda il menu degustazione. Al quale si affianca anche la tradizionale carta.