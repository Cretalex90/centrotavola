---
title: >-
  Il Rosso sul Podio, al via le candidature per il contest gastronomico a
  Proceno
date: 2025-07-05T00:00:00.000Z
type: regular
draft: true
images:
  - /images/proceno-aglio-contest.jpg
categories:
  - Eventi
tags:
  - gara
  - contest
  - aglio rosso
  - proceno
---

Nell’ambito della seconda edizione del Festival dell’Aglio Rosso di Proceno, in programma dal 18 al 20 luglio, anche quest’anno si terrà la Gara gastronomica “Il rosso sul podio”, il concorso rivolto a cuochi amatoriali chiamati a cimentarsi nell’ideazione e realizzazione di una ricetta che valorizzi l’Aglio rosso come antipasto, primo, secondo o dolce.

Lo scorso anno si aggiudicò il primo premio Giuseppe Rutigliano di Civitavecchia, che propose la ricetta dei Bocconcini di tacchino con salsa di aglio.

Per iscriversi c’è tempo fino al 16 luglio utilizzando il form https\://urly.it/31b6mc o contattando Vittoria Tassoni, presidente di giuria della gara, food blogger e Cuoca dell’Alleanza Slow Food (tel. 329.0306936 - viterboslowfood\@gmail.com). Il regolamento completo della Gara è disponibile sul sito del Comune di Proceno al seguente indirizzo: [https://www.comune.proceno.vt.it/index.php](https://www.comune.proceno.vt.it/index.php)

Una selezionata giuria, composta da chef, giornalisti enogastronomi e assaggiatori qualificati decreterà la ricetta vincitrice che sarà replicata in uno show cooking in programma il giorno stesso e riceverà una targa e un ricco cesto con eccellenze locali, oltre ad una magnifica treccia di Aglio rosso di Proceno. Sarà inoltre pubblicata sui canali social dell’evento.

L’iniziativa, rientra nell’ambito della seconda edizione del Festival dell’Aglio Rosso di Proceno, realizzato dal Comune di Proceno, insieme a Slow Food Viterbo e Tuscia, la Cooperativa di Comunità Proceno, la Proloco di Proceno e Rete d’impresa dei produttori dell’Aglio Rosso di Proceno.
