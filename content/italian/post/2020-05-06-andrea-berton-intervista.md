---
title: 'Andrea Berton: “Asporto e voucher: il ristorante al tempo del Coronavirus”'
author: Alessandro Creta
type: regular
date: 2020-05-06T08:14:42+00:00

timeline_notification:
  - 1588752886
categories:
  - Interviste stellate
tags:
  - chef
  - chef stellati
  - intervista
  - milano
images: ["/images/wp-content/uploads/2020/05/c2a9-marco-scarpa-dsc03350.webp"]
---
### Andrea Berton è uno dei &#8220;Gualtieri boys&#8221;, quel gruppo di chef (di cui fanno parte, tra gli altri, <a rel="noreferrer noopener" href="https://aleepepe.com/2019/12/29/tv-il-mio-posto-e-in-cucina-parola-di-carlo-cracco/" target="_blank">Carlo Cracco</a> e <a rel="noreferrer noopener" href="https://aleepepe.com/2019/07/27/in-cucina-come-nella-vita-la-mia-ricetta-del-successo/" target="_blank">Davide Oldani</a>) che si sono formati sotto le direttive del grande maestro milanese.  {.wp-block-heading}

Proprio a Milano lo chef ha aperto il suo ristorante (il <a href="https://www.ristoranteberton.com/" target="_blank" rel="noreferrer noopener">Berton</a>), nel 2013, insignito nello stesso anno della Stella Michelin. È di origini trentine ma nel capoluogo lombardo è riuscito a realizzarsi professionalmente e a realizzare la sua idea di cucina. 


{{< figure src="/images/wp-content/uploads/2020/05/e294acc2ae-marco-scarpa-berton_05mag20174176-andrea-berton.webp" caption="Lo chef Andrea Berton" >}}


In una fase in cui praticamente tutti i ristoratori stanno pensando alle iniziative per la ripartenza, **Andrea Berton** è stato tra i primi a muoversi in ottica riapertura. 

Per quando la situazione si sarà, per quanto possibile, normalizzata e la gente potrà tornare a mangiare nei ristoranti, lo chef ha promosso un&#8217;iniziativa per invitare i clienti a tornare a godersi un’esperienza gourmet nel suo locale.&nbsp;

Un voucher, o bond (disponibile sul <a rel="noreferrer noopener" href="https://www.ristoranteberton.com/" target="_blank">sito internet del ristorante)</a>, che permette all’acquirente una cena (o un pranzo) per due persone al prezzo di una. 

**150€ per due menù degustazione da 7 portate ognuno** (e un calice di benvenuto) da poter consumare nelle sale del ristorante Berton.&nbsp;

“_Ho cercato di stare sempre attivo per quanto riguarda le mie attività_” racconta lo chef, intervistato pochi giorni fa, “_quindi l’idea di aver per primo creato questo restaurant bond ne è la dimostrazione. Era giusto ripagare i clienti della fiducia dimostrata nel corso degli anni_”. Andrea Berton spiega più nel dettaglio la sua iniziativa: “_Si tratta di una formula un po’ diversa: **acquisti oggi per uno e mangi domani per due.** È un’iniziativa nata e lanciata a metà marzo e ci sta dando risultati molto importanti, viene&nbsp; percepita in maniera molto positiva, ed è segno di grande fiducia da parte loro nei nostri confronti. Questo è grande motivo di soddisfazione e uno stimolo a fare ancora meglio”_.

Uno stimolo condiviso con tutto il suo team, che ci tiene a lodare per il buon lavoro svolto durante questi due mesi di stallo: &#8220;_Devo dire che tutti hanno reagito con grande professionalità e intelligenza, hanno capito da subito la situazione e hanno accettato le scelte che l’azienda ha fatto. Siamo tutti motivati e pronti a rientrare, durante la settimana ci sentiamo con quasi tutto lo staff e abbiamo tutti voglia di tornare a lavorare e rimetterci in moto. I ritmi che avevamo prima sicuramente non ci saranno, almeno all’inizio, ma il ritorno al ristorante ci motiva e carica_&#8220;.


{{< figure src="/images/wp-content/uploads/2020/05/schermata-2020-05-05-alle-11.06.20.webp" >}}


Una sfida, quella alla quale l’attuale emergenza ha messo di fronte a Berton (e come lui a tutti i suoi colleghi), alla quale lo chef ha voluto rispondere anche in un altro modo; con una personale forma di servizio d&#8217;asporto che, rivela, “_è una formula **prendi e mangi**_, _partirà nella seconda metà di maggio_”.

“_Proporremo dei **box lunch and dinner** dove i clienti troveranno 4 pietanze fredde, che non hanno bisogno di essere scaldate e si possono mangiare direttamente nei contenitori in quanto è tutto già pronto_. _Credo che sia l’unica forma di delivery o di asporto che può fare un ristorante come il mio, è qualcosa di originale_.” Un esempio di quello che si potrà consumare? “_Tra le proposte ci sarà il salmone marinato all’orzo con insalata di sedano croccante_” rivela lo chef.

Per chiudere la nostra chiacchierata, poi, **Berton** rivela quale per lui potrà essere uno dei punti sui quali basare la “ripartenza” della ristorazione. Oltre alla messa in piena sicurezza di locali e staff lo chef esprime la sua opinione: “_Bisogna ripartire dalla valorizzazione del made in Italy, perché abbiamo un territorio ricco di prodotti e ogni zona d’Italia può dare grandi materie prime e ingredienti. Questo porta a far girare al massimo l’economia nel nostro Paese, e sicuramente è un aspetto da tenere in considerazione._”

Leggi anche:  
&#8211;<a href="https://aleepepe.com/2020/04/22/tatuaggi-degli-chef/" target="_blank" rel="noreferrer noopener">I tatuaggi degli chef</a>, quando l&#8217;inchiostro entra in cucina  
&#8211;<a href="https://aleepepe.com/2020/02/09/mauro-colagreco-mirazur-intervista/" target="_blank" rel="noreferrer noopener">Mauro Colagreco</a>, l&#8217;intervista allo chef del Mirazur

Vedi:  
-Video intervista a <a href="https://aleepepe.com/2020/05/04/intervista-maurizio-serva/" target="_blank" rel="noreferrer noopener">Maurizio Serva</a>  
-Video intervista a <a href="https://aleepepe.com/2020/04/19/intervista-iside-de-cesare/" target="_blank" rel="noreferrer noopener">Iside De Cesare</a>

<p class="has-text-align-center">
  <a rel="noreferrer noopener" href="https://apple.co/352xcOm" target="_blank"><strong>ASCOLTA IL PODCAS</strong></a><a href="https://apple.co/352xcOm" target="_blank" rel="noreferrer noopener"><strong>T</strong></a>
</p>