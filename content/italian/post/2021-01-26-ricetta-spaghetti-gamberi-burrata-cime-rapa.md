---
title: Ricetta spaghetti con gamberi, burrata e cime di rapa
author: ciao
type: regular
date: 2021-01-26T11:59:47+00:00

timeline_notification:
  - 1611662390
categories:
  - le ricette dello chef
meta_tags:
  - ricetta
images: ["images/wp-content/uploads/2021/01/spaghetti-cime-di-rapa-e-gamberi-ricetta.webp"]
---
### Gamberi, cime di rapa e burrata è una variante, appetitosa ed originale, di uno dei più grandi e intramontabili classici della cucina pugliese: le orecchiette con le cime di rapa. {.wp-block-heading}


{{< figure src="images/wp-content/uploads/2021/01/spaghetti-chef-ricetta-gamberi-cime.webp?w=1024" caption="Spaghetti con gamberi, burrata e cime di rapa &#8211; Realizzazione chef Danilo Colaiaquo" >}}


Le cime di rapa e la burrata unite al sapore minerale e marino dei gamberi daranno vita a un connubio invitante e sorprendente che lo chef Danilo Colaiaquo vi propone in questa ricetta.  
Ecco la preparazione di un piatto irresistibile e super appetitoso con il quale poter fare anche bella figura con i vostri ospiti.

**_Ingredienti per 4 persone:_**

300 gr spaghetti trafilati al bronzo;

600 gr gamberi rossi

20 gr di concentrato di pomodoro

250 gr pomodorini pachino&nbsp;

15 gr di brandy

1 spicchio di aglio in camicia&nbsp;

Sale e pepe q.b.

Olio extravergine di oliva q.b.

3 gambi di prezzemolo

1 peperoncino&nbsp;

1 limone/lime

80 gr di burrata&nbsp;

500 gr cime di rapa fresche&nbsp;

**_Procedimento:_**

**_Per la bisque/salsa_**: sgusciare i gamberi, mettendo da parte la testa e i gusci. In un pentolino mettere l&#8217;olio, l&#8217;aglio senz&#8217;anima, i gambi del prezzemolo e il peperoncino fresco, lasciar soffriggere qualche minuto e aggiungete le teste con i gusci dei gamberi. Lasciar dorare le carcasse dei carapaci per qualche minuto a fuoco moderato e sfumare con il brandy. Quando l’alcool sarà evaporato, aggiungere i pomodorini tagliati a metà, il concentrato di pomodoro, circa 1,5 litri di acqua fredda/ghiaccio e la buccia tagliata con il pelapatate di mezzo limone/lime. Coprire il pentolino, abbassare la fiamma e lasciar cuocere per circa 45 minuti. Al termine della cottura frullare il tutto con un frullatore a immersione, filtrate il tutto e tenete da parte. Nel frattempo tagliate a pezzettini i gamberoni e metteteli a marinare con un giro d’olio e una spruzzata di limone/lime per circa 30 minuti.

**_Per la crema delle cime di rapa_**: Pulire, lavare e tenere da parte tutte le cime di rapa più tenere. In una casseruola far imbiondire uno spicchio d&#8217;aglio senz&#8217;anima e ½ peperoncino nell’olio extravergine d&#8217;oliva, aggiungere le cime di rapa, saltandole velocemente fino a farle insaporire per bene, sistemare di sale e frullare il tutto, aggiungendo qualche goccia di acqua o olio per ricavare una crema liscia ed omogenea.


{{< figure src="images/wp-content/uploads/2021/01/spaghetti-gamberi-cime-rapa.webp" caption="Spaghetti gamberi e cime di rapa &#8211; impiattamento alternativo" >}}


**_Finitura del piatto_**: cuocete la pasta in una pentola con abbondante acqua salata per tre quarti del tempo di cottura scritto sulla confezione. Scolare e finire la cottura in padella già calda con la bisque aggiungendo qualche mestolo di acqua se necessario e, infine, i gamberi precedentemente messi a marinare. Mettere al centro del piatto un cucchiaio di crema di cime di rapa, adagiare sopra gli spaghetti e concludere con della burrata precedentemente ridotta a pezzetti.



**Leggi anche:**  
&#8211; <a href="https://aleepepe.com/2020/12/03/le-lase-vini-intervista-orte/" target="_blank" rel="noreferrer noopener">Vini Le Lase</a>, storia in rosa di una cantina al femminile  
&#8211; <a href="https://aleepepe.com/2020/09/07/segreti-masterchef-verando/" target="_blank" rel="noreferrer noopener">I segreti di Masterchef </a>con Verando