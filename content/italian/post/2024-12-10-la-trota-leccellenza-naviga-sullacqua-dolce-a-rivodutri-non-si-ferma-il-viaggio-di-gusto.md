---
title: La Trota, l’eccellenza “naviga” sull’acqua dolce. A Rivodutri non si ferma il viaggio di gusto
author: ciao
type: regular
date: 2024-12-10T17:36:37+00:00
url: /la-trota-leccellenza-naviga-sullacqua-dolce-a-rivodutri-non-si-ferma-il-viaggio-di-gusto/
firehose_sent:
  - 1733852199
timeline_notification:
  - 1733852200
categories:
  - News
tags:
  - la trota
  - menu
  - rieti
  - ristorante
  - stellato
images: ["images/wp-content/uploads/2024/12/la-trota-pranzo-rivodutri-andiamo-posticino-alessandro-creta.webp"]
---
_Dal 1963, il ristorante La Trota di Rivodutri (Rieti) rappresenta un punto di riferimento per chi desidera esplorare l&#8217;alta cucina a base di pesce d’acqua dolce._ _Un indirizzo insignito della Stella Michelin._

Un luogo che racconta la storia di una&nbsp; **famiglia**, capace di emozionare e coinvolgere con la sua atmosfera calorosa e un servizio giovane e dinamico, affidato ai cugini **Amedeo e Michele Serva**. In cucina, il talento dei rispettivi padri, **Sandro e Maurizio**, continua a innovare e stupire.
{{< figure src="images/wp-content/uploads/2024/12/trota-rivodutri-pranzo-andiamo-posticino-alessandro-creta.webp?w=1024" caption="Amuse bouche" >}}
 

Così come le acque del torrente Santa Susanna, che scorre ai pochi metri dai nostri tavoli, silenziose, cristalline e imperturbabili, la cucina sfiora con eleganza ogni sfaccettatura che un **pesce d’acqua dolce** può esprimere. E loro lo sanno raccontare al suo meglio, valorizzandone ogni accento in un sorprendente menu che diventa un tracciato integrale e conclusivo alla ricerca di quel gusto e quell’armonia che riscatta materie prime da sempre rimaste in ombra.  
  
Il menu inizia con l’iconica **Finta Ostrica**, il guscio di una cozza del vicino lago di Piediluco ospita un finto mollusco ricavato da una tartare di trota con brodo di funghi, tartufo e tè nero. Seguono poi piatti come il **Carassio**, avvolto in foglie di lattuga e accompagnato da una salsa di cavolo rosso, ananas e lime. Un cromatismo eccellente che cattura l’occhio ancor prima dell’assaggio; in bocca scopriamo tutta la sua freschezza piacevolmente bilanciato nelle sfaccettature più acidule.
{{< figure src="images/wp-content/uploads/2024/12/trota-rivodutri-rieti-pranzo-stella-andiamo-posticino-alessandro-creta.webp?w=1024" caption="Persico, peperone e nocciola" >}}
 

Il **Persico** diventa una scala di texture e consistenze, servito su crema di peperoni e nocciole. Poi un piatto che riscrive la tradizione, la classica insalata fredda di patate e gamberi di fiume diventa una spuma nella quale l’affondo del cucchiaio rivela l’eccellente crostaceo cotto alla brace&nbsp; accompagnare da funghi galletti.

**Pesce gatto e Carpa** vengono nobilitati in preziosi assaggi. Il primo, accompagnato da latte di mandorle e mele, viene marinato per quattro giorni, restituendo un gioco tra strutture e masticazioni sorprendente. Allo stesso modo la Carpa, con maionese di rape rosse, diventa un rotolino succulento per il quale vale la pena arrivare fin qui. Tra i protagonisti, lo **Spaghetto al fondo di trota**, un concentrato di umami, e l’Anguilla laccata con crescione e kiwi, che richiama i sapori del Sol Levante, equilibrando note grasse, acide e amare.&nbsp;
{{< figure src="images/wp-content/uploads/2024/12/trota-rieti-rivodutri-andiamo-posticino-pranzo-alessandro-creta.webp?w=1024" caption="Carpa, maionese di rape rosse" >}}
 

L’apice di tutta la raffinatezza del menu si raggiunge in **Trota e foie gras**, una complessità di sapore straordinaria, a lato un salsa di pesce e vaniglia e un purè di patata affumicata. Il viaggio si conclude con una pasticceria vegetale che inganna occhi e palato con forme e colori inaspettati.  
  
Un plauso va anche al pairing alcolico, una selezione di vini provenienti da vigneti influenzati da laghi e fiumi, che completa l’esperienza gastronomica. La Trota regala una cucina che, come i riflessi iridescenti del torrente Santa Susanna, **brilla di luce propria**, vivida e cangiante e decisamente **molto più intensa della sola Stella rossa** affissa di fianco all’entrata.

di <a href="https://www.instagram.com/andiamoinunposticino/" target="_blank" rel="noreferrer noopener"><strong><em>Carolina e Lorenzo | Andiamo in un Posticino</em></strong></a>

Leggi anche:

<ul class="wp-block-list">
  <li>
    <a href="https://aleepepecom.wordpress.com/2024/12/09/pesce-di-lago-a-grotte-di-castro-piu-che-un-capriccio-e-una-filosofia/" target="_blank" rel="noreferrer noopener">Pesce d&#8217;acqua dolce, la filosofia di cucina al ristorante Il Capriccio sul lago di Bolsena</a>
  </li>
  <li>
    <a href="https://aleepepecom.wordpress.com/2024/12/05/nasce-il-panettone-della-tuscia-per-natale-arriva-il-pantruscone/" target="_blank" rel="noreferrer noopener">Pantruscone, arriva il panettone della Tuscia</a>
  </li>
</ul>