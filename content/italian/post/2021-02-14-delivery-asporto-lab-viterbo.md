---
title: “A casa come da noi”, a Viterbo il LAB scommette su delivery e asporto
author: Alessandro Creta
type: regular
date: 2021-02-14T08:47:10+00:00

timeline_notification:
  - 1613292434
categories:
  - News
tags:
  - viterbo
images: ["/images/wp-content/uploads/2021/02/officina-visiva-lab-restaurant-food-drink-foto-13.webp"]
---
### Mangiare a casa a come al ristorante. Bere a casa come al cocktail bar.&nbsp; {.wp-block-heading}

A Viterbo un progetto ambizioso quello del [LAB][1], un bistrot celato dietro la definizione di cocktail bar che sogna in grande e vuole offrire ai clienti un’esperienza gastronomica completa, che combini buon cibo (con preparazioni che si basino sulla stagionalità e ricercatezza degli ingredienti) al bere bene. E farlo in modo diverso, originale, così da poter ricreare a casa un clima per quanto possibile simile all’atmosfera che si respira nel locale.&nbsp;
{{< figure src="/images/wp-content/uploads/2021/02/officina-visiva-lab-restaurant-food-drink-foto-49.webp" caption="Ambiente confortevole, caratteristico e originale negli arredi, che strizza l’occhio ai bistrot delle grandi città" >}}
 

Il LAB a Viterbo sin dal primo lockdown si è affidato alle formule del delivery e dell’asporto, perfezionandosi nel corso del tempo e decidendo di puntare forte su questa soluzione anche per i mesi a venire. I tempi correnti dopotutto “_costringono_” le aziende di settore a “_convertirsi_” a questo tipo di servizio che, con il Covid, è stato adottato praticamente da tutti. Il LAB lo fa però cercando di differenziarsi dagli altri, con la volontà e l’obiettivo di dar vita a un pairing _food and beverage_ che possa stuzzicare e, perché no, sorprendere il cliente stesso con cocktail innovativi, studiati e selezionati, abbinandoli ai piatti che si trovano in carta.

#### Il delivery e l&#8217;asporto del LAB {.wp-block-heading}


{{< figure src="/images/wp-content/uploads/2021/02/officina-visiva-lab-restaurant-food-drink-foto-45.webp" >}}


“_Quella del delivery e dell&#8217;asporto è una soluzione già adottata durante il primo lockdown, che ha avuto una buona risposta e che abbiamo deciso di continuare a percorrere_”, racconta Michele Schirripa, il proprietario e responsabile del locale. “_Sin da subito abbiamo notato tanta curiosità da parte delle persone, in particolar modo nei confronti dei_ **_ready to drink_**_, i nostri cocktail consegnati a casa già miscelati e pronti per essere bevuti”._

L’importanza che viene data al pairing in ottica asporto e delivery emerge dalle parole dello stesso Michele, che conferma l’ambizioso obiettivo che si è posto il LAB. Con la drink list studiata dal barman Francesco Insogna lo scopo è quello di avvicinare, e abbinare, l’ancora semi sconosciuto mondo dei drink a quello, forse più sdoganato, del cibo: &#8220;_Abbiamo scelto di dare ai nostri cocktail un’impronta importante dal punto di vista del gusto. Sono stati creati drink dal differente sapore:_ **_acido, affumicato, piccante, dolce e balsamico_** _per cercare di avvicinare le persone a un concetto preciso: il drink non è solo bere, ma è anche poter, e saper, gustare”._


{{< figure src="/images/wp-content/uploads/2021/02/officina-visiva-lab-restaurant-food-drink-foto-48.webp" >}}


E il **_Ready to Drink_** è forse la scommessa più grande sulla quale punta il LAB, considerando anche tutto il lavoro e lo studio che ci sono alla base di questo progetto: “_Abbiamo analizzato matematicamente la composizione del cocktail per permettere ai clienti di gustare a casa un drink come se fosse stato appena preparato al locale_”.&nbsp; Il giudizio finale, insindacabile, ai clienti stessi, che riceveranno delle bottigliette in vetro con il drink già miscelato e pronto da bere.

#### **LAB, un salto in cucina** {.wp-block-heading}


{{< figure src="/images/wp-content/uploads/2021/02/officina-visiva-lab-restaurant-food-drink-foto-32.webp" >}}


Il LAB è un locale che ha sicuramente nella vasta gamma di liquori e distillati il suo punto di forza, ma dietro, in cucina, sta cercando di costruire qualcosa di importante che ora possa essere anche a prova di delivery e asporto.

Formule, porzioni e preparazioni sono state appositamente studiate e realizzate per reggere a questa “_prova_” nelle pratiche vaschette che confezionano e conservano il cibo. In questo modo, solo per fare un esempio, le **pappardelle al cinghiale** non perdono il loro caratteristico aroma e sapore, e potranno essere consumate a casa come se fossero appena uscite dalla cucina.

Al LAB è stata adottata anche la soluzione del sottovuoto: una menzione particolare la meritano i **cappelletti in brodo**, confezionati, conservati e trasportati in due diversi sacchetti da aprire direttamente a casa.&nbsp;

La proposta gastronomica del LAB è ambiziosa, non banale, che in carta poggia su alcuni “_must to have_” (tra salmone, pappardelle al cinghiale, ravioli) ma che cerca di alzare il livello qualitativo generale, anche attraverso accostamenti sfiziosi e la proposta dei piatti del giorno e fuori menu in base alle disponibilità quotidiane degli ingredienti.&nbsp;


{{< figure src="/images/wp-content/uploads/2021/02/officina-visiva-lab-restaurant-food-drink-foto-23.webp" >}}


Due tra i principi dell’alta ristorazione li ritroviamo alla base della filosofia in cucina del LAB, dove il menu ruota e cambia quattro volte l’anno. “_Territorialità e stagionalità sono i nostri punti di forza_, _per sfruttare le primizie che ci offrono le stagioni durante tutto l’arco dei 365 giorni_” spiega il cuoco che armeggia nelle cucine del LAB e che mette a disposizione dei clienti la sua esperienza internazionale.

Se dopo tutto questo leggere vi è venuta fame, o semplicemente maggiore curiosità sulle proposte del LAB, potete contattare il locale tramite la sua pagina Instagram o [Facebook][2].&nbsp;

##### <a href="http://Officina Visiva | Servizi Fotografici per privati e aziendehttps://www.officinavisiva.it" target="_blank" rel="noreferrer noopener">Foto di Officina Visiva </a> {.wp-block-heading}

 [1]: https://www.instagram.com/lab_viterbo/
 [2]: https://www.facebook.com/LabViterbo/