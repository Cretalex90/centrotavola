---
title: 'Al ristorante di Felice Arletti: la ripartenza de Il calice & la stella'
author: ciao
type: regular
date: 2020-06-18T12:17:47+00:00

timeline_notification:
  - 1592482670
categories:
  - interviste bistrot
images: ["images/wp-content/uploads/2020/06/officina-visiva-foto-ale-pepe-felice-arletti-enogastronomico-6.webp"]
---
## Accoglienza, territorialità e calore umano: questa la ricetta vincente di Felice Arletti per la ripartenza del suo ristorante Il calice & la stella, a Canepina (in provincia di Viterbo).  {.wp-block-heading}


{{< figure src="images/wp-content/uploads/2020/06/officina-visiva-foto-ale-pepe-felice-arletti-enogastronomico-1.webp?w=684" caption="Felice Arletti" >}}


Tutte prerogative &#8220;_assaporate_&#8221; durante una visita al suo locale. Lo chef, canepinese doc, ci ha ospitati per una cena durante la quale si è seduto a tavola con noi, raccontandoci man mano, tra processo di ideazione, realizzazione e perfezionamento, i piatti che andavamo ad assaggiare.

La sua formula per questa ripartenza, ora più che mai, si baserà sull&#8217;accoglienza. Un concetto sul quale lo chef, che conta varie partecipazioni a La Prova del Cuoco, ha sempre puntato, ma che in questo momento di incertezza assume ancor maggior rilievo. 

La ripartenza di **Felice Arletti ,** e della sua chef Tara, poggia anche su alcune new entry nel menu. Una carta in cui compare l&#8217;immancabile <a rel="noreferrer noopener" href="https://www.mytuscia.com/fieno-canepina.html" target="_blank">fieno canepinese</a> ma dove trova spazio anche l&#8217;innovazione e una contaminazione più &#8220;pop&#8221; e &#8220;gourmet&#8221; di specialità tradizionali. 

**Uno dei concetti fondamentali della cucina di Felice è quello di evoluzione**: evoluzione di piatti e di sapori che sono sinonimo anche di evoluzione (matura ma sempre costante) della natura del suo locale, che lui stesso ama definire &#8220;_**trattoria moderna**_&#8220;. Un locale in cui si possono assaporare piatti della tradizione ma seguendo i principi di stagionalità e ricambio degli ingredienti tipici della cucina moderna. Per trarre sì ispirazione dal passato, ma allo stesso tempo non rimanendo troppo ancorato a esso. 

### Una cena a Il calice & la stella {.wp-block-heading}

&#8220;_Ora più che mai dovremo puntare sul calore umano e sull&#8217;accoglienza_&#8221; confessa lo chef durante la cena, &#8220;_e anche su proposte nuove che abbiamo ideato con **Tara**, qui da 5 anni e che sta prendendo in mano la situazione della cucina_&#8220;. Felice infatti ammette di passare ormai più in tempo in sala che dietro ai fornelli (almeno durante il servizio); affidandosi nella realizzazione dei piatti alla chef e al suo aiutante.


{{< figure src="images/wp-content/uploads/2020/06/officina-visiva-foto-ale-pepe-felice-arletti-enogastronomico-4.webp?w=1000" caption="Uovo fritto su crema di tartufo e chips croccanti di guanciale" >}}


Da bravo padrone di casa trascorre gran parte del tempo a contatto con i clienti, cercando di metterli a loro agio e, perché no, raccontare qualche storia sui prodotti tipici della Tuscia che lui propone nel suo menu.

Lo chef, dopo un brindisi a base di bollicine, ci racconta come è stata la riapertura del suo locale: &#8220;_Purtroppo la clientela, formata in gran parte da adulti, è calata di un buon 50%. I miei clienti in molti casi vengono da fuori,_ _Roma in particolare,_ _e ancora non si spostano molto_&#8220;. 

**Il calice & la stella**, locale presente sulle maggiori guide nazionali, a breve potrà contare anche sugli spazi della piazza antistante, nella quale **Felice** potrà disporre alcuni tavoli per far sedere la gente all&#8217;aperto. Per assaporare, sotto il cielo della Tuscia, i prodotti tipici di questo territorio così ricco di materie prime.


{{< figure src="images/wp-content/uploads/2020/06/officina-visiva-foto-ale-pepe-felice-arletti-enogastronomico-8.webp?w=1024" caption="Fieno di Canepina in dessert" >}}


Materie prime su cui si basa nella sua quasi totalità la cucina di Felice e Tara. Carni, nocciole, olio, vino, tutto a chilometro zero o quasi, che fanno parte di una proposta _contaminata_ da un tocco &#8220;**pop**&#8220;. L&#8217;uovo fritto su crema di tartufo e chips di guanciale croccante è uno degli antipasti più apprezzati, ma una menzione lo merita (tra i primi piatti) il raviolo (ripieno di patate e limone) al Mojito, saltato cioè nel rum e nella menta, con briciole di pane tostato a simulare lo zucchero di canna. L&#8217;hamburger di Fassona della Tuscia, poi, è una delle nuove proposte appena entrate in menu. Il concetto di evoluzione poi lo si ritrova a fine pasto, nella carta dei dessert, dove Felice ripropone sotto forma di dolce la più tipica tipologia di pasta della zona: il **fieno**. Per concludere in bellezza, con la rivisitazione di un must della cucina del luogo, la cena e la chiacchierata con lo chef **Arletti**.

Leggi anche:  
&#8211;<a href="https://aleepepe.com/2020/06/12/terrazza-cetaria-ristorante-avallone/" target="_blank" rel="noreferrer noopener">Salvatore Avallone</a>, ripartenza con vista al Cetaria Ristorante  
&#8211;<a href="https://aleepepe.com/2020/06/01/paulo-airaudo/" target="_blank" rel="noreferrer noopener">Paulo Airaudo</a>: &#8220;Zero tagli e nuovo locale&#8221;

<p class="has-text-align-center">
  <a rel="noreferrer noopener" href="https://apple.co/352xcOm" target="_blank"><strong>ASCOLTA IL PODCAST</strong></a>
</p>

_**Foto di: <a rel="noreferrer noopener" href="https://www.officinavisiva.it/" target="_blank">OfficinaVisiva</a>**_

_Articolo pubblicato precedentemente su <a rel="noreferrer noopener" href="https://www.checucino.it/" target="_blank">checucino.it</a>_