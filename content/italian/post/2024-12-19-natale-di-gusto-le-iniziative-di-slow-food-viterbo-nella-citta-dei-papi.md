---
title: Natale di gusto, le iniziative di Slow Food Viterbo nella Città dei Papi
author: ciao
type: regular
date: 2024-12-19T20:04:08+00:00

firehose_sent:
  - 1734638650
timeline_notification:
  - 1734638652
categories:
  - Eventi
images: ["images/wp-content/uploads/2024/12/viterbo-tuscia-slow-food-natale-eventi-alessandro-creta.webp"]
---
_Weekend all&#8217;insegna delle specialità enogastronomiche del territorio. A Viterbo in occasione del Natale al via le iniziative Slow Food con i cuochi della Tuscia._

Mancano pochi giorni al Natale e il pranzo più importante delle festività sarà il protagonista dei **prossimi due show cooking del 21 e 22 dicembre** presso la ex chiesa San Giacomo e Martino in via Saffi, a Viterbo, nell’ambito degli eventi realizzati da Slow Food Viterbo e Tuscia per “_Il Natale più sorprendente è arrivato in città_”, della Camera di Commercio Rieti e Viterbo.  
Saranno tre i cuochi dell’alleanza Slow Food a condividere i loro piatti e alcune ricette per questi momenti da passare in famiglia, in compagnia di tante “buone” e “pulite” eccellenze del nostro territorio.
{{< figure src="images/wp-content/uploads/2024/12/unknown.webp?w=1024" >}}
 

**Sabato 21 Dicembre**: “Pesce di Lago e di mare: un trionfo a Natale” (dalle 17.00 alle 19.00)  
Show Cooking a quattro mani, in cui il lago e il mare si incontreranno, grazie a Gioia Ruggeri e a Vittoria Tassoni, entrambe cuoche dell’alleanza Slow Food, in due piatti gustosi per esaltare il pescato del lago di Bracciano e del mare. Interverrà l’Azienda “Monti della Moma” di Montefiascone, con i suoi vini, che saranno abbinati ai piatti dal sommelier AIS Franco Cherubini. Ospite il Frantoio Cioccolini di Vignanello con il suo olio evo. **Presenta Vittoria Tassoni**, food blogger, condotta Slow Food Viterbo e Tuscia
{{< figure src="images/wp-content/uploads/2024/12/slow-food-viterbo-tuscia-alessandro-creta.webp?w=1024" >}}
 

**Domenica 22 Dicembre**: “Natale con la Chiocciola” (dalle 17.30 alle 19.00)  
**Felice Arletti**, cuoco dell’alleanza Slow Food, ci mostrerà come partendo da prodotti semplici e genuini come prodotti caseari, prelibatezze dell’orto, pane a pasta madre del “Panificio Fiorentini” di Canepina e olio evo, si possa realizzare un piatto sano e gustoso per il Natale.  
Interverrà l’Azienda “Terrae d’Aquesia” con i suoi vini di confine (Acquapendente), che saranno abbinati al piatto dal sommelier FISAR Enrico Zamboni. Ospite le sorelle Sensi dell’Az. “Eredi di Pieri Giovanni” con il loro olio evo “Doppi Sensi”, presidio Slow Food “  
**Presenta Debora Valentini**, condotta Slow Food Viterbo e Tuscia che ci racconterà della chiocciola assegnata nella guida “Osterie d’Italia “ Slow Food, giunta alla 35°edizione.

L&#8217;appuntamento è per il 21 e il 22 Dicembre dalle ore 17.30, in via Saffi, vicino Piazza Fontana Grande, a Viterbo. Tutti gli eventi sono gratuiti, ad ingresso libero, fino ad esaurimento posti.

Per conoscere tutte le iniziative natalizie promosse a Viterbo dalla Camera di Commercio e dalla sua Azienda speciale Centro Italia in collaborazione con il Comune di Viterbo ed altri partner nell’ambito del progetto “Turismo e Cultura” clicca qui sotto:  
  
<a href="https://www.rivt.camcom.it//it/news/il-natale-piu-sorprendente-e-arrivato-in-citta_2346.htm" target="_blank" rel="noreferrer noopener">https://www.rivt.camcom.it//it/news/il-natale-piu-sorprendente-e-arrivato-in-citta_2346.htm</a>