---
title: Coro, a Orvieto il nuovo ristorante in una chiesa sconsacrata del 1500
author: ciao
type: regular
date: 2024-03-25T18:14:39+00:00

wordads_ufa:
  - s:wpcom-ufa-v4:1711442499
firehose_sent:
  - 1711390481
timeline_notification:
  - 1711390481
categories:
  - News
meta_tags:
  - chef
  - coro
  - gourmet
  - menu
  - orvieto
  - ristorante
images: ["images/wp-content/uploads/2024/03/coro-ristorante-orvieto-alessandro-creta.webp"]
---
_**Una delle&nbsp;più&nbsp;recenti, e interessanti,&nbsp;novità&nbsp;in Umbria è rappresentata da un ristorante davvero sui generis.**_ **_Nella cittadina umbra a due passi dal famoso Duomo._**

Verrebbe da dire quasi “**_fuori dal coro_**”, con la “c” rigorosamente minuscola, non fosse per il fatto che questa espressione, dato il nome del ristorante, rischierebbe di essere abusata, con annesso pericolo di perdere di valore. A ben vedere&nbsp;però&nbsp;**fuori dal coro questo spazio**&nbsp;lo è davvero, per quanto il gioco di parole sia piuttosto semplice e immediato dato il nome del ristorante. Per&nbsp;l’appunto&nbsp;**Coro, situato nel cuore del centro storico di Orvieto (Tr)** in una via che porta dritta verso il Duomo cittadino.
{{< figure src="/images/wp-content/uploads/2024/03/coro-orvieto-alessandro-creta-ristorante-menu.webp" >}}
 

Coro, la motivazione di questo nome è doppia. Prima&nbsp;di tutto perché&nbsp;il ristorante sorge letteralmente&nbsp;**all’interno&nbsp;del coro di una chiesa sconsacrata del 1500**, un edificio storico (oggi Palazzo&nbsp;Petrus) distante appena un centinaio di metri da quella meraviglia architettonica che è il&nbsp;**Duomo**. Negli spazi dove un tempo si nutriva lo spirito, insomma, oggi si nutre il corpo in un passaggio di consegne ben più essenziale ed edonista. **Coro** però anche per un altro motivo,&nbsp;perché&nbsp;è la **crasi** dei nomi dei due che guidano questo progetto ambizioso in uno dei centri&nbsp;più&nbsp;storici e affascinanti di tutta&nbsp;l’Umbria, Regione che sensazioni e numeri alla mano (leggasi,&nbsp;l’exploit&nbsp;di ristoranti inseriti&nbsp;nell’ultima&nbsp;edizione della Guida&nbsp;Michelin) sembra ormai pronta per grandi cose.&nbsp;
{{< figure src="/images/wp-content/uploads/2024/03/coro-sala-ristorante-orvieto-alessandro-creta.webp" >}}
 

Dicevamo, i due a comando di questo progetto sono **Francesco&nbsp;Perali**, responsabile di sala, il cui “co” finale del nome di congiunge con le lettere iniziali di&nbsp;**Ronald&nbsp;Bukri**, chef classe 1987 di origini albanesi ma&nbsp;dall’età&nbsp;di 6 anni trapiantato in Italia, e ormai figlio adottivo del nostro Paese. Eccolo quindi **Coro**, un ristorante inserito in un contesto di rara bellezza in cui si percepiscono vibrazioni ambiziose.&nbsp;
{{< figure src="/images/wp-content/uploads/2024/03/bukri-perali-coro-orvieto-alessandro-creta.webp" caption="Francesco Perali e Ronald Bukri" >}}
 

L’ambizione, dopotutto, è quasi naturale considerando i trascorsi di chef&nbsp;Bukri, uno che si è formato nelle cucine di&nbsp;**Arnolfo**, storico ristorante due stelle&nbsp;Michelin&nbsp;in Toscana guidato da Gaetano Trovato, uno dei maestri che un giovane&nbsp;Ronald&nbsp;(ancora 21enne e alla prima esperienza in un fine&nbsp;dining) ha avuto prima di intraprendere una sorta di viaggio&nbsp;dell’eroe&nbsp;moderno che&nbsp;l’ha&nbsp;portato prima da **Lo Priore** (l’altro&nbsp;suo mentore) a Siena, poi a Londra nel&nbsp;bistellato&nbsp;Sketch e a Sidney nel&nbsp;tristellato&nbsp;Guillaume&nbsp;at&nbsp;Bennelong. A tutto&nbsp;ciò&nbsp;ha fatto seguito il ritorno in Italia, nuovamente in Toscana dove a&nbsp;Montalcino&nbsp;all’Osticcio&nbsp;ha conosciuto proprio Francesco&nbsp;Perali, responsabile di sala originario di Orvieto.&nbsp;
{{< figure src="/images/wp-content/uploads/2024/03/coro-ristorante-spaghetto-orvieto-alessandro-creta.webp" caption="Spaghetti, Parmigiano Reggiano, limone, paprika" >}}
 

E da poche settimane, la data di apertura ufficiale è stata il 23 dicembre, proprio a Orvieto Francesco è tornato assieme a&nbsp;Ronald&nbsp;per regalare **alla cittadina un ristorante che in zona mancava**, che quasi nella provincia&nbsp;ternana&nbsp;(particolarmente indietro per quanto riguarda il fine&nbsp;dining&nbsp;rispetto al perugino, dove invece&nbsp;c’è&nbsp;grande fermento), ad **esclusione di pochi casi**, mancava. Le ambizioni, come detto, sono alte, e non possono essere altrimenti considerando contesto e&nbsp;personalità&nbsp;che si sono imbarcate “in coro” in tale avventura. &#8220;Con Francesco &#8211; racconta Ronald &#8211; abbiamo condiviso un progetto importante in passato, Osticcio a Montalcino, e quando abbiamo dovuto chiudere quell’avventura con lui ci **siamo promessi di continuare insieme**. Coro di fatto è partito così, da quella promessa. Lo stesso nome del ristorante indica questa comunione di intenti, perché è composto dal finale del nome di Francesco e l’inizio di Ronald, a indicare come **dove finisca uno inizi l’altro**&#8220;.
{{< figure src="/images/wp-content/uploads/2024/03/coro-meringata-ristorante-orvieto-alessandro-creta.webp" caption="Meringata, Tè Lapsang, agrumi, mandorle" >}}
 

**Cosa si mangia da Coro?** Sovrastati da una **volta alta ben 12 metri**, con tanto di affreschi alle pareti, i commensali (sono una trentina, in tutto, i coperti) possono affidarsi alle mani dello chef optando per uno dei **tre menu degustazione alla cieca** (Coro Ardente, Coro Libero e Coro Armonico, il principale da 6 portate) con possibilità di aggiungere uno o due extra, o scegliere alla carta. &#8220;A&nbsp;me &#8211; racconta Ronald parlando della sua filosofia &#8211; piace una cucina non parlata ma **sussurrata**, che i piatti siano in linea con ciò che sono io e quello in cui credo. Nei menu degustazione inoltre il cliente ha la possibilità di inserire degli **_special_**. Sono piatti che mi hanno caratterizzato e che mi porto dietro: lo spaghetto al Parmigiano Reggiano, limone e paprika, il gambero rosso con emulsione di miele, olio e limone che è un antipasto, e poi dopo un dessert a base di miele, finger lime e polline fresco. Ora è entrato in carta un piatto che sta riscuotendo un buon successo, la pancia di pecora con calamaro che penso mi porterò dietro per un po’&#8221;.
{{< figure src="/images/wp-content/uploads/2024/03/coro-orvieto-gocce-alessandro-creta.webp" caption="Gocce, il cocktail bar di Coro" >}}
 

Ultimi aspetti ma non per importanza. Coro dispone anche di **9 camere** in cui poter soggiornare nel centro storico dell&#8217;affascinante borgo umbro, e il **cocktail bar** che &#8220;anticipa&#8221; letteralmente il ristorante, posizionato tra l&#8217;ingresso di Palazzo Petrus e lo stesso Coro. **Gocce**, questo il nome, dispone di una saletta interna ma anche di un bel cortile esterno, ed è guidato dalla fantasia (e dalle mani) di **Domenico Sciascia**. Carta di drink attenta e precisa, fantasiosa il giusto, da cui poter optare per un aperitivo (con la possibilità di aggiungere dall&#8217;apposita carta una selezionata proposta food) o un piacevole after dinner.