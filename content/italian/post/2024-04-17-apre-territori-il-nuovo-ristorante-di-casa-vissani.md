---
title: Apre TerritOri, il nuovo ristorante di Casa Vissani
author: ciao
type: regular
date: 2024-04-17T06:09:24+00:00
url: /apre-territori-il-nuovo-ristorante-di-casa-vissani/
wordads_ufa:
  - s:wpcom-ufa-v4:1713334887
firehose_sent:
  - 1713334164
timeline_notification:
  - 1713334165
categories:
  - News
tags:
  - chef
  - chef stellati
  - cucina
  - cucina italiana
  - vissani

---
_Il 18 aprile apre “**TerritOri**”, il nuovo ristorante pop che, in una Sala della stessa struttura, si affianca al celebre **Ristorante Vissani**. Maggiormente inclusiva, questa realtà ripercorre il suo storico passato, proponendo una cucina che valorizza le tradizioni territoriali italiane con una formula più accessibile e familiare._

Forte di un presente prestigioso come quello disegnato fino ad oggi dalla creatività di **Gianfranco Vissani**, ma memore anche di un lungo periodo in cui il **_Ristorante Gourmet_** affiancò il tradizionale Ristorante _Il Padrino_, oggi **_Casa Vissani_** ripropone il valore della propria storia pregressa per scrivere un nuovo capitolo al passo con i tempi e proiettato verso un futuro inclusivo e sostenibile.

È di **Luca Vissani**, figlio d’arte, il progetto di abbinare nuovamente i due concetti di cucina all’interno di un&#8217;unica struttura, da sempre famosa per raffinatezza e cultura del servizio, allo scopo di offrire un articolato ventaglio di opportunità ad una più vasta fascia di ospiti.
{{< figure src="images/wp-content/uploads/2024/04/286163679_3176991689295666_5747323045381893756_n.webp?w=1000" >}}
 

Si chiamerà **TerritOri** la nuova realtà che da ora saprà raccogliere le preziosità dei prodotti territoriali per raccontarli in una cucina più immediata e familiare, ma sempre improntata alla classe e al buongusto di questa Casa ospitale: nella intrigante _Sala Rock_, un servizio dinamico e cortese e una carta dei vini più contenuta, con una esclusiva selezione di birre umbre, accompagneranno ogni ospite in un’esperienza gustativa ricca delle suggestioni di ieri e di oggi, ma economicamente più accessibile.

Rimane ovviamente attivo, nell’attigua _Sala Classic_, il **_Ristorante Gourmet_** per antonomasia, dove il Maestro Gianfranco Vissani continua ad elaborare le proprie inimitabili creazioni nella _Proposta Grande da 7 portate_, oppure nella _Proposta Piccola da 4 portate_.