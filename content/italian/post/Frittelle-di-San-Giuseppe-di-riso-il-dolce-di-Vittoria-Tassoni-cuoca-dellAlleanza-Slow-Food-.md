---
title: >-
  Frittelle di riso: il dolce per San Giuseppe di Vittoria Tassoni, cuoca
  dell'Alleanza Slow Food 
date: 2025-03-14T23:00:00.000Z
type: regular
draft: false
images:
  - /images/frittelle-san-giuseppe-riso-ricetta.jpg
categories:
  - Ricette degli chef
tags:
  - preparazione
  - slow food
  - san giuseppe
  - frittelle
  - ricetta
---

Le **frittele di riso** sono un dolce tipico della **Tuscia** che si fa per il 19 marzo, in occasione della festa di San Giuseppe. "Le versioni sono tantissime, ma se segui la mia ricetta di sicuro non te ne pentirai, e il giorno dopo sono ancora morbide e gustose. Molto importante per preparare le frittelle è la scelta del riso: il più idoneo è il Carnaroli oppure Vialone nano ,Baldo e Roma. Se hai poco tempo puoi cuocere il riso il giorno prima per poi preparare le frittelle l'indomani. Questa ricetta la trovate anche nel mio libro “Il Mirandò vivere e mangiare nel Borgo Vecchio”, Davide Ghaleb Editore".

Come preparare le frittelle di riso di San Giuseppe secondo la ricetta di **Vittoria Tassoni**, cuoca dell'Alleanza Slow Food.

### Ingredienti

1 kg di riso Carnaroli\
400 gr circa di farina\
500 gr di uvetta\
400 gr di ricotta\
100 g di zucchero\
½ bustina di lievito\
6 uova\
1 limone grattugiato\
cannella q.b.\
1 lt latte + acqua\
sale

### Preparazione

1. Porta a ebollizione latte e acqua con un pizzico di sale. Aggiungi la buccia di limone per aromatizzare.
2. Versa il riso e cuocilo fino a quando avrà assorbito tutto il liquido e risulterà morbido.
3. Rimuovi la buccia di limone dal riso e lascialo raffreddare completamente.
4. In una ciotola capiente, unisci il riso raffreddato con le uova leggermente sbattute, la ricotta, l’uvetta (precedentemente ammollata), e la scorza grattugiata di limone.
5. Aggiungi lo zucchero, la cannella, la farina e il lievito, quindi mescola bene fino a ottenere un impasto omogeneo.
6. Scalda abbondante olio in una padella, mantenendo la temperatura intorno ai 170°/ 175° C.
7. Preleva l’impasto a cucchiaiate e friggi le frittelle fino a doratura, girandole per una cottura uniforme.
8. Scola su carta assorbente e passa le frittelle ancora calde nello zucchero.\\

Consiglio: Per un risultato ancora più aromatico, puoi aggiungere un goccio di liquore all’impasto o un pizzico di vaniglia.
