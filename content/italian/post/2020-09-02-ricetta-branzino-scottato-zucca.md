---
title: 'Ricetta- Branzino “scottato”, zucca e verdurine arrostite'
author: ciao
type: regular
date: 2020-09-02T09:49:06+00:00

timeline_notification:
  - 1599040150
categories:
  - le ricette dello chef
meta_tags:
  - ricetta
  - ricette
images: ["images/wp-content/uploads/2020/09/ricetta-branzino-zucca.webp"]
---
### Non è finita ancora l&#8217;estate, ma allo stesso tempo dall&#8217;orizzonte vediamo avvicinarsi l&#8217;autunno.  {.wp-block-heading}

Un mix con il quale in questo settembre, mese che viviamo tra gli ultimi giorni di mare e il ritorno al lavoro, lo chef Danilo Colaiquo gioca combinando due ingredienti che rispecchiano un periodo particolare e dolceamaro come quello che stiamo vivendo. 

Da una parte un branzino, richiamo al mare e agli ultimi giorni di sole in spiaggia; dall&#8217;altra la zucca, verdura tipica della stagione più fredda, uniti in una ricetta gustosa e saporita. 

Volete replicare il piatto dello chef? Basta che seguiate i seguenti passaggi.

**Ingredienti per 4 pax:**

carne di branzino da 180 gr;  
200 gr zucca mantovana;  
200 ml brodo vegetale  
4 pz carote baby;  
2 pz porcini interi;  
2 pz cipollotto fresco;  
100 ml olio extravergine di oliva  
20 g burro salato  
Q.b sakura mix  
Q.b Timo, aglio, pepe nero e sale maldon


{{< figure src="/images/wp-content/uploads/2020/09/adobestock_127979679.webp" >}}


**_Procedimento:_**  
Pulire e lavare tutte le verdure. Sbollentare per qualche minuto in acqua bollente e salata il cipollotto con le catote, raffreddando subito in acqua fredda.  
  
Tagliare la zucca a cubetti non troppo piccoli, porla in una pentola con un filo di olio, pepe, timo, spicchio d&#8217;aglio e del sale. Lasciar cuocere la zucca a fuoco basso per 15/20 minuti, aggiungendo pian piano il brodo vegetale. Una volta che la zucca sarà cotta tenere da parte dei cubi più grandi e il resto frullare tutto con un frullatore ad immersione e sistemare di sale e pepe.  
  
Condire la carne di branzino con olio, sale, pepe e aglio. Disponete i filetti in buste per cottura sottovuoto, con tutto il condimento e sigillarli al massimo della potenza. Cuocere i filetti a 62° per 15 minuti circa in forno a vapore oppure in un Roner.  
  
Nel frattempo tagliare a metà le carote, il cipollotto e i porcini, condirli con un filo di olio extravergine, del timo del pepe, e scottarli velocemente insieme alla zucca tenuta da parte in una padella antiaderente molto calda, in modo da andare a creare una crosticina croccante. Solo all&#8217;ultimo aggiungere una noce di burro salato freddo per nappare le verdure. 

Passato il tempo di cottura della carne di branzino, toglierle dalle buste del sottovuoto, asciugarla con carta assorbente e scottarla su padella antiaderente con un filo di olio dalla parte della pelle, fino a che essa non diventi croccante.  
Servire il branzino con la crema di zucca, le verdurine scottate, dei germogli di Sakura mix, sale maldon e un filo di olio extravergine d&#8217;oliva.

Leggi anche:  
&#8211;<a href="https://aleepepe.com/2020/08/10/intervista-oliver-glowig-barrique/" target="_blank" rel="noreferrer noopener">L&#8217;intervista a Oliver Glowig</a>: &#8220;Non abbiate paura dell&#8217;alta cucina&#8221;  
&#8211;<a href="https://aleepepe.com/2020/07/20/kotaro-noda-intervista/" target="_blank" rel="noreferrer noopener">Kotaro Noda</a>, Tokyo-Roma con Viterbo nel cuore