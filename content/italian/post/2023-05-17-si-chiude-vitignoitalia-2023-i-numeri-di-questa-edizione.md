---
title: 'Si chiude VitignoItalia 2023: i numeri di questa edizione'
author: ciao
type: regular
date: 2023-05-17T19:01:38+00:00
url: /si-chiude-vitignoitalia-2023-i-numeri-di-questa-edizione/
timeline_notification:
  - 1684350101
wordads_ufa:
  - s:wpcom-ufa-v3-beta:1684350295
categories:
  - Senza categoria

---
**_Sold out le masterclass, fiore all’occhiello della manifestazione. Grande attenzione da parte dei 25 buyer, provenienti da 15 Paesi, protagonisti di decine di incontri con le cantine presenti alla manifestazione._**
{{< figure src="images/wp-content/uploads/2023/05/vitigno-italia166.webp?w=1024" >}}
 

Grande successo per la diciassettesima edizione di **VitignoItalia, il Salone dei Vini e dei Territori Vitivinicoli Italiani**, che anche quest’anno si è confermato tra gli appuntamenti di riferimento del mondo del vino italiano. Oltre 7.000 tra appassionati, operatori del settore e buyers internazionali hanno animato, nelle giornate di domenica 14 e lunedì 15 maggio, la magnifica location del **Maschio Angioino** per degustare le 1500 etichette di oltre 250 cantine tra le più prestigiose dello stivale.  
  
_“Un’edizione certamente difficile _– commenta **Maurizio Teti, Direttore di VitignoItalia** –_con il cambio di sede prima e l’emergenza meteo durante. Il fatto che tanti appassionati e addetti ai lavori abbiano ugualmente voluto essere presenti alla manifestazione è qualcosa che ci inorgoglisce. E che ci porta a dire grazie a tutti coloro che hanno reso possibile uno svolgimento positivo di VitignoItalia. A partire dalle istituzioni, dal Sindaco Gaetano Manfredi all’assessorato al turismo e alle attività produttive, che ci hanno fornito un preziosissimo contributo nel ricollocarci, in tempi record, in una sede prestigiosa come quella del Maschio Angioino. La Regione Campania, in particolare l’assessorato all’agricoltura e l’assessore Nicola Caputo, con i quali abbiamo lavorato in perfetta sintonia. A Unicredit, che ha forni+to il consueto supporto anche in termini di contenuti. E poi i Consorzi e le aziende, assolutamente collaborativi e comprensivi pur nelle difficoltà di queste due giornate durante le quali il maltempo ha certamente rappresentato un ostacolo. E infine al nostro pubblico, ai winelower e agli addetti ai lavori, che ci hanno confermato, una volta di più, il loro attaccamento a un brand, quello di VitignoItalia, che continua a rappresentare un preciso punto di riferimento nell’ambito delle manifestazioni di settore”._  
  
Un attaccamento che ha trovato riscontro nei numeri. **Tutte sold out le masterclass**, sempre più fiore all’occhiello di VitignoItalia. Le incantevoli sale del Maschio Angioino, uno dei monumenti simbolo di Napoli nel mondo, hanno ospitato un palinsesto ricco di appuntamenti, con numerosi focus sui più affascinanti territori dell’Italia del vino e con un apprezzatissimo “intruso”, lo **Champagne di Moët & Chandon.**