---
title: Daniele Auricchio saluta Radici. Presto un nuovo chef a Borgo La Chiaracia
date: 2025-09-23T00:00:00.000Z
type: regular
draft: true
images:
  - /images/auricchio-radici.jpg
categories:
  - News
tags:
  - chef
  - daniele auricchio
  - borgo la chiaracia
  - radici
---

Si conclude l'avventura di Daniele Auricchio a Borgo La Chiaracia (Castel Giorgio, Tr) presso il ristorante Radici. Lo chef napoletano ha salutato dopo anni di sodalizio, periodo in cui il ristorante è entrato e si è confermato nelle principali guide di settore (due Forchette del Gambero Rosso e menzione in Michelin). Dopo 5 anni le strade si separano: ad annunciarlo, direttamente tramite un post social, è stato Auricchio, in un ringraziamento per il periodo trascorso nel ristorante del resort umbro. Oltre a Radici, lo chef saluta anche l'altro ristorante "pop" della struttura, Pagoda, di cui era sempre il responsabile di cucina.

"Borgo La Chiaracia è stata la mia casa per 5 anni - scrive Auricchio - Ho vissuto emozioni incredibili, traguardi entusiasmanti e soddisfazioni grandi. Ho conosciuto e collaborato con persone fantastiche.Qui ho realizzato un sogno grande, quello di poter gestire una cucina, proporre le mie idee e soprattutto cucinarle. Oggi è tempo di cambiare, affrontare nuove sfide e raccogliere nuove soddisfazioni. A breve si aprirà un nuovo capitolo della mia vita e del mio lavoro, sempre con la gioia nel cuore e col sorriso in volto.Sempre fiero di indossare una giacca bianca candida e sporcarla di pomodoro. Ringraziare tutti è scontato, ma allo stesso tempo fondamentale.Ringrazio chi mi ha sopportato, chi mi ha appoggiato e chi ha sempre creduto in me. Clienti, fornitori e soprattutto l’altra parte quella bella quella che si vede, i ragazzi/e di sala che hanno contribuito a tutto ció e a rendere l’esperienza di Radici ristorante, UNICA.Ma il GRAZIE più grande va a tutti i ragazzi/e che hanno varcato la porta della cucina di Radici e hanno permesso tutto questo, senza di loro e il loro contributo tutto questo non sarebbe stato possibile.Vi sarò grato a vita per ogni secondo trascorso insieme chiusi tra le nostre adorate mura".

Presto è previsto l'annuncio del nuovo chef di Radici.
