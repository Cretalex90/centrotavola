---
title: >-
  Il Vizio: Roma ritrova la sua dolce vita sulla Terrazza Bernini con il
  ristorante e bar
date: 2025-05-26T22:00:00.000Z
type: regular
draft: true
images:
  - /images/vizio-ristorante-roma-terrazza-barberini.png
categories:
  - Ristoranti
tags:
  - bar
  - ristorante
  - roma
  - Il vizio
---

Roma ha una nuova destinazione imperdibile per gli amanti dell’eleganza, del buon vivere e della nightlife: apre al pubblico Terrazza Bernini, il rooftop panoramico del prestigioso Sina Bernini Bristol, simbolo rinnovato della dolce vita nel cuore della Capitale. Una location esclusiva sospesa sopra Piazza Barberini, pronta a diventare il nuovo epicentro della movida romana grazie all’arrivo de Il Vizio, ristorante nippo-oriented e cocktail bar completamente ripensato in chiave cosmopolita.

### Un’oasi sopra i tetti di Roma

Da mattina fino al dopocena, la Terrazza Bernini si propone come spazio polifunzionale da vivere in ogni momento della giornata. Colazioni panoramiche, light lunch, aperitivi al tramonto con DJ set (tutti i venerdì da orario aperitivo), cene sotto le stelle e cocktail dopocena scandiscono una giornata all’insegna della convivialità, del gusto e del relax, con una vista che spazia dalla Fontana del Tritone fino alla cupola di San Pietro. Il restyling della terrazza, firmato dall’architetto Valerio Alecci, fonde armoniosamente l’eleganza del barocco romano con il rigore essenziale del minimalismo giapponese, creando un’atmosfera contemporanea e sofisticata, perfetta per chi cerca un’esperienza immersiva e di respiro internazionale.

![](/images/tortelli-vizio-roma-ristorante.png)

Protagonista dell’offerta gastronomica è Il Vizio, il nuovo ristorante & cocktail bar guidato dallo chef giapponese Nagano Tetsuo, interprete di una cucina che unisce l’alta scuola del sushi a proposte etniche contemporanee con forti influenze orientali. Due anime culinarie che convivono in perfetto equilibrio, tra tecnica, creatività e autenticità. La drink list, firmata dalla barlady Valeria Tummolo, spazia dai grandi classici rivisitati a creazioni inedite ispirate ai profumi d’Oriente, in linea con la proposta food del ristorante adiacente.

![](/images/vizioroma.nov.2024_18.jpg)

Aperta 7 giorni su 7, la Terrazza Bernini è destinata a diventare un nuovo riferimento per chi vive la città e per chi la visita, in cerca di emozioni autentiche, panorami mozzafiato e sapori internazionali. Con il fascino senza tempo di Roma, l’energia della mixology d’autore e l’estro della cucina fusion, la Terrazza Bernini riscrive il concetto di dolce vita con stile e contemporaneità.
