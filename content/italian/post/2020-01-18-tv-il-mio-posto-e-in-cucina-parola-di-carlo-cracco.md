---
title: “Tv? Il mio posto è in cucina” – Parola di Carlo Cracco
author: ciao
type: regular
date: 2020-01-18T11:07:00+00:00
url: /tv-il-mio-posto-e-in-cucina-parola-di-carlo-cracco/
timeline_notification:
  - 1577617658
categories:
  - Interviste stellate
tags:
  - chef
  - chef stellati
  - cracco
  - milano
  - ristorante

---
C’è un nome che balena nella testa di tutti appena si inizia a parlare di alta cucina, e risponde all’appello di **Carlo Cracco.** Chef, divo, istituzione della gastronomia a livello internazionale, tra i maggiori rappresentanti all’estero del saper cucinare (e mangiare) italiano.


{{< figure src="images/wp-content/uploads/2019/11/ritratto-carlo-craccoc2a9malgarini.jpg?w=683" caption="©Malgarini." >}}


**Cracco** non a caso è stato tra i primi chef superstar della cucina italiana. Non va sottovalutato il suo contributo, dal punto di vista comunicativo, nel rendere maggiormente fruibile un mondo fino a qualche anno fa esclusivo di una nicchia di interessati o esperti. Anche grazie a Carlo Cracco infatti il mondo dell’alta cucina è entrato nei salotti degli italiani, prendendo sempre più piede nei palinsesti delle varie reti.

È stato lui, o anche lui, a rendere la cucina più pop, diventando uno dei divulgatori mediatici che hanno portato l&#8217;alta gastronomia nelle case di chi di cucina non si era magari nemmeno mai interessato.

I semplici appassionati lo ricordano negli studi di Masterchef o in quelli di Hell&#8217;s Chitcken, ma ovviamente **Carlo Cracco** è un guru della gastronomia italiana (e non solo) grazie ad un lavoro ormai trentennale che non sarebbe rispettoso limitare alle sue esperienze televisive.&nbsp;Con l&#8217;apertura, meno di due anni fa, del ristorante all&#8217;interno di **Galleria Vittorio Emanuele a Milano** (una stella Michelin e tre Forchette Gambero Rosso), lo chef ha voluto alzare ulteriormente l&#8217;asticella della sua cucina e delle attese che da essa derivano.

Difficile dire qualcosa di nuovo su un personaggio così famoso, dibattuto, a volte anche criticato (ma chi non lo è quando si raggiungono certi traguardi?) come **Carlo Cracco**.

Noi abbiamo provato a farlo durante un evento promosso dal Gambero Rossi. Ecco cosa ci ha raccontato.


{{< figure src="images/wp-content/uploads/2019/11/cracco_in_galleria_12feb2019_0196_02.jpg?w=1024" >}}


**_Chef, quest’anno il Gambero Rosso ha modificato i criteri di giudizio della sua Guida, dando maggior peso specifico alla voce &#8220;servizio&#8221;. Lei su cosa punta per offrire un grande servizio, cosa chiede al suo personale di sala?_**

Il sevizio di sala per me è come quello di cucina, nel senso che non è che ci sia tutta questa differenza. È ovvio che per me, essendo cuoco, la cucina mantiene sempre quel qualcosa in più da dire rispetto a quello che può essere il servizio, ma credo che sia giusto e moderno dare un maggior valore alla sala, sono completamente d’accordo.

**_C&#8217;è rivalità tra grandi chef? Capita mai di guardare ai punteggi&nbsp;realizzati dai colleghi?_**

La rivalità non esiste, nel senso che chi è più bravo spinge gli altri a migliorarsi ancora. È motivo di sfida leale, di aspirazione, però non è che esiste solo l’essere più bravi, c’è anche il semplice essere felici e contenti del proprio lavoro e di come lo si fa.

**_Pensa che in questo mondo in cui si da grande risalto alla spettacolarizzazione del prodotto finito, si rischia di mettere in ombra tutto ciò che c&#8217;è dietro la cucina, come la zootecnica, la pesca, l’agricoltura…?_**

C’è sempre il rischio, il problema è che si tratta di un mondo che non viene percepito dall’esterno, quindi è difficile anche da spiegare. Poi si può anche cercare di spiegarlo, ma la gente vuole vedere il piatto, il prodotto finito. È questo che interessa al cliente che si siede al ristorante. Poi se quel piatto è buono ed è fatto come si deve, con i prodotti giusti, il cliente è ancora più felice. L’emozione e l’esperienza legata al gusto sono quelle che ti fanno scattare la molla.


{{< figure src="images/wp-content/uploads/2019/11/uovo-soffice-marinato-alla-curcuma-carote-nocciole-e-caffc3a8-.jpg?w=1024" >}}


**_I media, secondo lei, riescono a veicolare una giusta informazione e una giusta immagine degli chef e della cucina?_**

Secondo me non si veicola un’immagine ben centrata del “mondo cucina”, si potrebbe fare molto di più. Non parlo però dei cuochi o di chef più famosi, che non hanno bisogno di notorietà, mi riferisco a tutto quello che c’è dietro a loro. Parlo più in generale di ciò che è racchiuso nella ristorazione: mi riferisco a quegli aspetti che ancora oggi sono irrisolti e sono alla base di uno sviluppo complicato di questo mondo. Bisognerebbe far luce sulla situazione legata ai contratti, le regolamentazioni dei ragazzi, i salari ecc…

**_Molti grandi chef ormai affiancano al loro locale principale dei ristoranti bistrot. È così difficile puntare su un unico ristorante di grande livello?_**

Il problema è molto più serio e profondo. Bisognerebbe sviscerarlo, soprattutto in questi momenti in cui c’è molto fermento e si parla tanto e magari si riesce a trovare una quadra, a mettere in risalto la questione. Invece si parla sempre di premi, riconoscimenti, celebrazioni, e non si mettono in risalto le cose più importanti, quelle che servono per il futuro.

**_Parlando del suo ristorante, quale bilancio traccia di questi quasi primi due anni del Cracco in Galleria?_**

Sono più che soddisfatto, abbiamo raccolto molto più di quello che pensavamo e molto di più di quello che ci auguravamo. Siamo veramente contenti non tanto del lavoro fatto quanto per l’opportunità che stiamo creando per il futuro.


{{< figure src="images/wp-content/uploads/2019/11/tavolofinestraristornate.jpg?w=1024" >}}


**_Per chiudere, come si trova in questa veste, meno rigida, di “Nella mia cucina” su Rai2?_**

Si tratta di un’attività bella e interessante ma è importante che, così come tutti gli impegni televisivi, rimanga una cosa di contorno, collaterale.&nbsp;Il mio primo impegno è quello di stare in cucina, di cucinare o anche disegnare una cucina, tutto il resto poi si fa anche perché serve per la comunicazione e per arrivare con maggiore facilità alla gente.

_Per le foto si ringrazia l&#8217;ufficio stampa del ristorante Cracco_  
Cover ph: Credits Barbara Santoro

**Articolo pubblicato precedentemente sul <a href="https://www.gamberorosso.it/notizie/interviste/carlo-il-principe-della-cucina-intervista-a-cracco-che-ora-vuole-aprire-una-scuola/" target="_blank" rel="noreferrer noopener">Gambero Rosso</a>**