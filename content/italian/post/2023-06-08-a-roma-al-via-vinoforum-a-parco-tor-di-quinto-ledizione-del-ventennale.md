---
title: 'A Roma al via Vinòforum: a Parco Tor di Quinto l’edizione del ventennale'
author: ciao
type: regular
date: 2023-06-08T20:14:28+00:00
url: /a-roma-al-via-vinoforum-a-parco-tor-di-quinto-ledizione-del-ventennale/
timeline_notification:
  - 1686255271
wordads_ufa:
  - s:wpcom-ufa-v3-beta:1686255465
categories:
  - Eventi

---
_**Al via a Roma la ventesima edizione di Vinòforum, nell&#8217;ormai consueto spazio di Parco Tor di Quinto. Dal 9 al 18 giugno degustazioni, masterclass, incontri con protagonisti il cibo e il vino.**_ 
{{< figure src="images/wp-content/uploads/2022/06/officina-visiva-foto-vinoforum-2022-alessandro-creta-giornalista-roma-29-1.jpg?w=1000" >}}
 

Parte la nuova edizione di **Vinòforum**, Lo Spazio del Gusto di Roma che celebra 20 anni di divulgazione e conoscenza delle migliori eccellenze del Bel Paese. Si conferma il format di successo che ogni anno anima gli ampi spazi di Parco Tor di Quinto, coinvolgendo un numero sempre maggiore di professionisti e appassionati con un calendario ricco di appuntamenti. Top Tasting, cene, momenti di business e approfondimento, una combinazione unica che fa di Vinòforum uno degli eventi enogastronomici più attesi della Capitale. 

Grande attesa per gli **chef stellati** provenienti da tutta la Penisola, che si alterneranno ogni serata nelle The Night Dinner, 10 cene esclusive, solo su prenotazione, in collaborazione con La Molisana. 

Novità assoluta di questa 20esima edizione è la **Roma Food Experience**, progetto nato con il patrocinio di Roma Capitale – Assessorato all’Agricoltura, Ambiente e Ciclo rifiuti e dedicato alla promozione della cultura gastronomica del territorio di Roma e provincia, anche in virtù del Piano cibo definito dalla Roma Food Policy. Lo spazio vedrà alternarsi 20 ristoratori di Roma, e non solo, che oltre a presentare al pubblico 2 piatti rappresentativi della loro cucina, saranno protagonisti di talk e incontri gratuiti rivolti ai visitatori della manifestazione. Le tematiche trattate spazieranno da “Promozione della salute e inclusione alimentare” alla “Biodiversità come valore assoluto”, passando per “La Cucina sostenibile e lotta agli sprechi” e “L’Etica e Sostenibilità nel settore della ristorazione”. Tutti gli incontri si terranno alle 19.30 e alle 20.30 dal 9 al 18 giugno.

VINÒFORUM 2023  
DATE: 9 – 18 GIUGNO  
LOCATION: Parco Tor Di Quinto (Zona Ponte Milvio) – Roma  
ORARI: dom – giov 19 – 24 // ven – sab 19 – 01  
WINE TOP TASTING ED EVENTI prenotabili online.  
Per info e prenotazioni <a href="http://www.vinoforum.it" target="_blank" rel="noreferrer noopener">www.vinoforum.it</a>

**_<a href="https://www.officinavisiva.it/" target="_blank" rel="noreferrer noopener">Foto di Officina Visiva</a>_**