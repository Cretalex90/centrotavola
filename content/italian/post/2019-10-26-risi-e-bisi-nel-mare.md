---
title: 'Ricetta: Risi e Bisi nel mare'
author: Alessandro Creta
type: regular
date: 2019-10-26T18:43:07+00:00

timeline_notification:
  - 1572115390
categories:
  - le ricette dello chef
meta_tags:
  - cucina
  - cucina italiana
images: ["/images/wp-content/uploads/2019/10/88b98077-0ac6-4644-927d-ec7c51975bed.webp"]
---
C’era una volta Risi, un principe, che portò la sua principessa di nome Bisi al mare. C’erano l’acqua cristallina, i calamari, i gamberi, gli scogli e la spuma: **era il suo posto preferito!**


{{< figure src="/images/wp-content/uploads/2019/10/8c8b5a81-afdc-4d76-adf8-db4eb84dce6f.webp" >}}


**MISE EN PLACE**

**1. CRUDO DI GAMBERO** Prendere i gamberi precedentemente lavati , sgusciati, tagliati a pezzettini e condirli con un pizzico di sale e di pepe (1 gamberone a testa)

**2. CREMA DI BUFALA** 1 mozzarella di bufala da 200 gr, frullarla con un filo d’olio e un po’ di latte

**3. CREMA DI PISELLI** 300 gr di piselli sbollentati e frullati. Consigliamo dopo la bollitura di freddare i piselli in acqua e ghiaccio. Lasciare qualche pisello intero per la decorazione

**4. TERRA DI OLIVE** olive taggiasche messe in forno e lasciate essiccare a 65° per 5 ore. Frullarle in un mix in modo grossolano&nbsp; (decorazione facoltativa)

**5. BURRO BIANCO (BUERRE BLANC)** 200 gr di burro, 1 cipolla bianca, 2 scalogni, 250 ml di prosecco. Tritare la cipolla bianca e i due scalogni e soffriggere a fuoco basso con 50 gr di burro. Quando le verdure saranno appassite, bagnarle con 250 ml di prosecco e portare a riduzione fino a raggiungere la metà del composto. Lasciarlo raffreddare. Gli altri 150 gr di burro dovranno essere tagliati a pezzettoni e lasciati in frigo. Infine bisognerà incorporare il burro freddo al composto con una frusta fino a raggiungere la consistenza di una pomata

**6. FUMETTO DI GAMBERI** Tritare sedano, cipolla, finocchio (300 gr totali) e metterli insieme alle teste dei gamberi e ai carapaci in acqua fredda, salare e far bollire per circa 40 min. Filtrare il tutto.

**7. CALAMARI** Pulirli e tagliarli a listarelle. Insaporirli con il basilico. Scottarli in padella con un filo d’olio.

**PREPARAZIONE DEL RISOTTO**

<ul class="wp-block-list">
  <li>
    Tostare a secco il riso e aggiungere un pizzico di sale (Toccarlo con le mani per verificare che sia abbastanza caldo).
  </li>
  <li>
    Bagnarlo con il fumetto e continuare la cottura.
  </li>
  <li>
    A metà cottura aggiungere la crema di piselli e mescolare.
  </li>
</ul>


{{< figure src="/images/wp-content/uploads/2019/10/9ce3b716-9a41-4726-a69f-40c3595f3b21.webp" >}}


<ul class="wp-block-list">
  <li>
    Aggiungere i calamari filangè (lascarne alcuni per la guarnizione del piatto)
  </li>
  <li>
    A pochi minuti dalla fine della cottura del riso toglierlo dal fuoco e mantecarlo con un cucchiaino di burro bianco. Renderà il tutto più cremoso.
  </li>
  <li>
    Impiattare mettendo prima il riso, poi i calamari scottati, i piselli interi, la crema di bufala e il crudo di gambero. Aggiungere la polvere di olive taggiasche.
  </li>
</ul>

<p class="has-text-align-center">
  <em>lo chef vi augura buon appetito:</em>
</p>


{{< figure src="/images/wp-content/uploads/2019/10/adb26848-f69a-4b98-99ce-784b18afeeec.webp" >}}




Il collaborazione con [DoveVuoi Srl][1]

 [1]: http://www.dovevuoisrl.com