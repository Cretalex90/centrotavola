---
title: “Porto a Roma la cucina sudamericana” – Intervista a Roy Caceres
author: ciao
type: regular
date: 2020-05-20T07:50:24+00:00
url: /intervista-roy-caceres/
timeline_notification:
  - 1589961028
categories:
  - Interviste stellate
tags:
  - chef
  - chef stellati
  - roma
images: ["images/wp-content/uploads/2020/05/74918011_10220561885580201_267097066881155072_n.webp"]
---
### Leggendo la storia, di vita e di carriera, dello chef Roy Caceres si capisce come non ci potesse essere miglior nome di &#8220;**_Metamorfosi_**&#8221; per il suo ristorante romano, insignito nel 2012 della Stella Michelin.  {.wp-block-heading}

Metamorfosi: &#8220;_**Trasformazione** di un essere o di un oggetto in un altro di natura diversa, come elemento tipico di racconti mitologici o di fantasia_&#8220;, questa la definizione tratta dal dizionario, e proprio sul concetto di _trasformazione_ ci dobbiamo soffermare. 

Sì, perché **Roy Caceres** si è dovuto trasformare durante la sua vita, sin dall&#8217;età di 16 anni quando dalla lontana Colombia si ritrovò in Italia, passando da una capitale, Bogotà, all&#8217;altra, Roma. 


{{< figure src="images/wp-content/uploads/2020/05/image1.webp?w=427" caption="Roy Salomon Caceres" >}}


Inizialmente nei piani di un giovane Roy c&#8217;era la carriera da giocatore di basket, ma anche qui troviamo una trasformazione nella consapevolezza del futuro chef, conscio che difficilmente avrebbe trovato lavoro nel mondo della palla a spicchi. 

Anche per questo decise di accettare un umile incarico in un hotel, primo passo nel settore che di Roy vedrà la trasformazione più importante: **la metamorfosi, appunto, da lavapiatti a aiuto cuoco**, passaggio che lo porterà poi a diventare uno chef. 

Nel 2010 l&#8217;apertura, dopo varie esperienze, del suo locale a Roma: **Metamorfosi**, per l&#8217;appunto.

Recentemente poi ha inaugurato anche un altro ristorante, sempre nella Capitale, che propone una cucina diversa, più pop e immediata, di stampo sudamericano: **Carnal**, non solo per non perdere il contatto con la cultura e la gastronomia del suo paese, ma anche per offrire una nuova proposta ai suoi clienti.

Il resto della sua storia, però, ce la racconta direttamente lui.

## Roy Caceres, da lavapiatti a chef stellato {.wp-block-heading}

**_Roy, come hai trascorso il recente periodo di quarantena? Hai deciso di staccare un po’ dal mondo cucina o sei rimasto attivo, a casa, a sperimentare e cucinare?_  
** Il primo periodo ho cercato di cucinare molto per i miei figli. Era una cosa che non facevo spesso stando sempre al ristorante e ci siamo divertiti per le prime settimane! Una volta è capitato di aver fatto quasi 5 kg di impasto di dolci e pane, ci siamo fatti prendere la mano&#8230; Non ho sperimentato, ne ho approfittato per riposare, per godermi la famiglia, per leggere e pensare a progetti a cui già lavoravo.

**_Anche se sei nel nostro Paese da tantissimo tempo, sei uno dei pochi stranieri che fa parte dell’associazione&nbsp;[Ambasciatori del Gusto][1], che da sempre valorizza e promuove la cucina italiana nel mondo. Che effetto ti fa questa “carica”?_  
** Innanzitutto io mi sento molto italiano e quindi è un onore per me far parte di questa associazione che promuove la cucina italiana del mondo. La mia cucina ha un’impronta italiana di base, anche se può sembrare molto contaminata. Una&nbsp;volta feci l’azzardo di scrivere sul CV che volevo far parte della nuova cucina italiana e di creare una linea di cucina che mi rappresentasse e allo stesso tempo arricchissi il panorama gastronomico italiano. In qualche modo è andata cosi.


{{< figure src="images/wp-content/uploads/2020/05/image0.webp?w=463" >}}


**_Tu nel mondo della cucina sei partito da lavapiatti, come hai fatto a farti notare per le tue doti culinarie?_  
** Diciamo che è avvenuto tutto quasi per caso, nel senso che avevo già deciso di fare il cuoco e quindi da lavapiatti cercavo di entrare in cucina ma l’opportunità non si presentava. Un’estate lavorai in piccolo albergo/ristorante di Forte dei Marmi quando a inizio stagione l’aiuto cuoco decise di andar via. Io presi coraggio e proposi alla direttrice di fare l’uno e l’altro, in pratica aiutavo in cucina e poi subito andavo a lavare i piatti! &nbsp;Videro che avevo tanta voglia di imparare e mettermi alla prova, così in breve tempo il posto di aiuto cuoco fu mio. Da lì in poi è stato tutto uno scalare, un cercare ogni giorno di fare meglio, di rubare con gli occhi e di mettere tutto nel mio bagaglio. Certo, ho anche studiato molto. Non avendo avuto l’opportunità di frequentare una scuola mi sentivo spesso inadeguato se paragonato a ragazzi che avevano avuto quest’opportunità. Ore e ore sui libri mentre i miei coetanei andavano in discoteca o a divertirsi. Io rimanevo in stanza a studiare, a cercare di conoscere quell&#8217;“italianità” che non mi apparteneva.

**_Hai avuto difficoltà nell’ambientarti alla cucina italiana? C’è stato bisogno, in un certo senso, di “resettare” il palato?_  
** Un bisogno vero e proprio non c’è stato, sicuramente perché la cucina italiana è talmente buona che non puoi non apprezzarla. Un piatto che non capivo però era il risotto: in Colombia mangiamo il riso asciutto, accompagnato da carne o verdure e vedere, in Italia, questo riso cosi cremoso mi stupì molto. Per farla breve oggi adoro il&nbsp;risotto&nbsp;tant’è che a Metamorfosi è diventato uno dei piatti che non può mancare. Abbiamo l&#8217;“_opercolato_” con funghi e nocciole e crema di formaggio di capra; e il “_riso rosso cremoso_” mantecato con Blu del Monviso, un battuto di fassona cruda sopra, erbe e pistacchi.


{{< figure src="images/wp-content/uploads/2020/05/image2.webp?w=427" >}}


**_C’è un aspetto della cultura gastronomica italiana che porteresti in Colombia e viceversa?_  
** Porterei in Colombia l’approccio culturale verso la gastronomia perché penso sia uno dei valori più grandi dell’Italia. Mentre in Italia porterei quella grande varietà di colori e di profumi esotici che trovo nei vegetali e nella frutta.

**_A proposito di&nbsp;cucina&nbsp;sudamericana, recentemente hai aperto a Roma un nuovo locale che avanza questo tipo di proposta. Ce ne parli?_  
** A dicembre, insieme a due amici, abbiamo aperto un locale nuovo che si chiama&nbsp;_Carnal_, in spagnolo&nbsp;_amico fraterno_). Si trova in via dei Gracchi e lo avevamo scelto anche per la posizione di grande flusso turistico.&nbsp;L’idea era quella di fare una cucina pop, divertente e colorata come il Sud America. Dopo neanche tre mesi il Covid ha bloccato tutto. I primi tempi non sapevamo cosa fare, poi ci siamo detti “andiamo avanti” e così siamo partiti in pieno lockdown con un entusiasmo e una voglia di fare che quasi non ricordavo. Nonostante il brutto momento dobbiamo cercare di stringere i denti, rimetterci in gioco e non aver paura perché vale sempre la pena provarci e sperare di averla azzeccata.

**Secondo te c&#8217;è un piatto tipico colombiano che pensi possa essere apprezzato anche nel nostro Paese?**  
Sicuramente uno street food colombiano che si chiama&nbsp;_arepa_&nbsp;e che secondo me potrebbe funzionare qui in Italia. Si tratta di un impasto a base di mais farcito con carne o formaggio o uova. È una carta bianca dove si può mettere qualunque cosa al suo l’interno, per cui molto versatile, e credo che agli italiani possa piacere molto.

**_C’è invece un sapore, un odore, un piatto che ricordi che ti ha colpito particolarmente al tuo arrivo in Italia?_  
** Stranamente c’è un profumo che mi riporta ai primi tempi in cui sono arrivato in Italia ed è quello della noce moscata. Era un profumo nuovo per me e il solo pensiero mi riporta alla besciamella e quindi alle lasagne.


{{< figure src="images/wp-content/uploads/2020/05/image3.webp?w=640" >}}


**_La figura dello chef, negli ultimi anni, ha goduto di grande impatto dal punto di vista mediatico e comunicativo. In questo momento quanto credi sarà importante la comunicazione, anche da parte vostra, per poter ripartire?_  
** Sicuramente è importante, soprattutto in questo momento per comunicare l’energia e la voglia di ripartire. Sarà anche il modo per invogliare i nostri clienti a tornare a trovarci, anche se inizialmente non ci aspettiamo un grande flusso di clientela, nonostante l’impostazione della nostra sala vada oltre i 2 metri di distanza tra un tavolo e l’altro.&nbsp;

**_Ci sono strategie o iniziative particolari che promuoverai per la ripartenza nei tuoi ristoranti?_  
** Sinceramente no. Sicuramente non mancheranno le attenzioni e la voglia di fare un buon lavoro affinché i nostri ospiti siano soddisfatti. &nbsp;Navigheremo a vista, credo non si possa fare altrimenti. D’altronde chi fa questo lavoro sa bene che gli imprevisti, il ricominciare, i cambiamenti sono quasi all’ordine del giorno. Questo sarà il nostro atteggiamento!

Leggi anche:  
&#8211;<a rel="noreferrer noopener" href="https://aleepepe.com/2020/05/06/andrea-berton-intervista/" target="_blank">Ristorazione e Coronavirus</a>, l&#8217;intervista a Andrea Berton  
&#8211;<a rel="noreferrer noopener" href="https://aleepepe.com/2020/05/12/tatuaggi-degli-chef/" target="_blank">Quando l&#8217;inchiostro entra in cucina</a>: gli chef raccontano i loro tatuaggi

Vedi:  
&#8211;<a rel="noreferrer noopener" href="https://aleepepe.com/2020/04/29/intervista-valentino-cassanelli/" target="_blank">Video intervista</a> a Valentino Cassanelli  
&#8211;<a rel="noreferrer noopener" href="https://aleepepe.com/2020/05/04/intervista-maurizio-serva/" target="_blank">Video intervista</a> a Maurizio Serva

<p class="has-text-align-center">
  <strong><a href="https://apple.co/352xcOm" target="_blank" rel="noreferrer noopener">ASCOLTA IL PODCAST</a></strong>
</p>

 [1]: http://ambasciatoridelgusto.it/