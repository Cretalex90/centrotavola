---
title: 'UmbriaWine torna a Perugia: la terza edizione tra gusto, cultura e territorio'
date: 2025-08-13T00:00:00.000Z
type: regular
draft: true
images:
  - /images/umbria-wine.jpg
categories:
  - Eventi
tags:
  - perugia
  - wine
  - umbria
  - vino
---

Meno di un mese per il ritorno del festival simbolo del vino umbro, in calendario dal 12 al 14 settembre 2025 nel cuore storico di Perugia..

Le piazze più iconiche del centro — Piazza della Repubblica, Piazza Italia, Giardini Carducci e Piazza Matteotti — si trasformeranno in luoghi di degustazione e convivialità: saranno presenti oltre 40 cantine umbre, pronte a far scoprire al pubblico le loro migliori etichette. Ai banchi del vino si affiancheranno i food truck regionali, che proporranno sapori autentici e abbinamenti d’eccellenza..

L’evento, libero e gratuito, promette un’esperienza coinvolgente: gli stand resteranno aperti dalle prime ore del pomeriggio fino a mezzanotte, con degustazioni disponibili previa presentazione del biglietto, già acquistabile online. Non solo vino: al centro dell’evento anche cultura, consapevolezza e intrattenimento, con un programma che includerà talk e dibattiti su temi attuali come la sostenibilità e l’identità economica agricola; e, tra le ore più suggestive, musica live e DJ set in scenari suggestivi, tra cui il parco all’ingresso del centro.

Un festival che guarda anche alla rete di collaborazione: sono confermate le partnership con Confagricoltura, CIA e AIS Umbria, e prosegue il sodalizio con Umbria Top Wines. Grazie al contributo CSR della Regione Umbria, saranno organizzate masterclass e degustazioni guidate, rivolte a esperti, appassionati e operatori del settore. Maggiori info [sul sito ufficiale dell'evento](https://www.umbriawine.it/#programma).
