---
title: A Tuscania torna Sull’Onda del Gusto, alla prima edizione estiva
author: ciao
type: regular
date: 2023-05-29T19:13:53+00:00
url: /a-tuscania-torna-sullonda-del-gusto-alla-prima-edizione-estiva/
wordads_ufa:
  - s:wpcom-ufa-v3-beta:1685387836
timeline_notification:
  - 1685387636
categories:
  - Eventi
images: ["images/wp-content/uploads/2023/05/del-gusto_2.webp"]
---
_**Al crocevia tra benessere e alimentazione, tra ambiente e salute, nasce la prima edizione estiva de Sull’Onda del Gusto, che vede educazione ambientale e attenzione ai prodotti del territorio questioni chiave per lo sviluppo di comunità sostenibili.**_
{{< figure src="images/wp-content/uploads/2023/05/delgusto_4.webp?w=1024" >}}
 

Circondati dai Giardini Comunali di Piazzale Trieste appena ristrutturati di **Tuscania**, il 3 giugno dalle ore 16:00, **Sull’Onda del Gusto** è pronta ad accogliere grandi e piccini. Si parte per un viaggio all’insegna del gusto per sollecitare anche i palati più fini e delicati, quelli dei bambini. Sono proprio loro i protagonisti del pomeriggio di questa edizione, storie e stagionalità si intrecciano per costruire nuovi vincoli tra benessere e gusto, attraverso racconti, laboratori creativi e di cucina con due dottoresse speciali, senza camicie e senza troppe pretese: Elisa Cicconi, mamma e Dietista specialista in Scienza della Nutrizione, e Sara Colagiacomo, dottoressa Forestale, specialista in verde urbano.

  
Se l’educazione alimentare passa per la merenda con gustosi prodotti tipici locali adatti anche ai più piccoli, racconti e laboratori di educazione ambientale e culinaria aprono la serata con un percorso **degustativo** ricco di proposte: salumi e carni di allevamenti allo stato brado, **oli EVO**, confetture, creme di nocciole, **birra artigianale**, vino e tanto altro in collaborazione con aziende del territorio e cantine locali. Dal campo alla tavola, passando per il territorio, è nella cura dei prodotti e delle tradizioni culinarie locali che l’iniziativa propone un modello di convivialità e di condivisione che vede nella comunità il suo valore principale.

Per dirla con le parole della nutrizionista Elisa Mancini: “Il sole che batte sulla mia pelle è lo stesso che è arrivato a quella fragola ed è lo stesso che batte sul produttore che con fatica l’ha coltivata. Tutto questo si riassume nella parola comunità”.

Nel pomeriggio saranno svolti degli incontri tematici, sulla cultura e la storia del **territorio** e delle degustazioni guidate, condotti da Carlo Zucchetti, l’enogastronomo con il cappello, e con la partecipazione della scrittrice Chiara Cesetti, della nutrizionista Elisa Mancini, dell’agronomo Angelo Murri e dell’archeologo Alessandro Tizi.