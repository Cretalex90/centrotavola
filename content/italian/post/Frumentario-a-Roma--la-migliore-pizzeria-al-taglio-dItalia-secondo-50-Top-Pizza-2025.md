---
title: >-
  Frumentario a Roma è la migliore pizzeria al taglio d'Italia secondo 50 Top
  Pizza 2025
date: 2025-07-08T00:00:00.000Z
type: regular
draft: true
images:
  - /images/frumentario-pizza-romana-pizzeria-premio.jpg
categories:
  - Ristoranti
tags:
  - pizzeria
  - frumentario
  - roma
  - pizza romana
  - pizza
---

In meno di due anni dalla sua apertura, Frumentario – la pizzeria al taglio di Via Tuscolana 26, nel cuore del quartiere San Giovanni a Roma – è stata proclamata “Migliore Pizza in Viaggio” per il 2025 dalla prestigiosa guida internazionale 50 Top Pizza. Un riconoscimento che lo pone al vertice della categoria pizza da asporto in Italia. Completano il podio Pizzarium e Campana Pizza In Teglia, con Roma che conquista un ruolo da capitale indiscussa del taglio, piazzando ben 12 locali nella classifica nazionale.

Avviato da Alessandro Santilli, Frumentario si distingue per una filosofia che unisce passione, tecnica e innovazione. Santilli, con esperienze importanti alle spalle tra cui la cucina di Oliver Glowig al Barrique, ha portato nel mondo della pizza una sensibilità da cucina stellata: basi leggere, idratazione all’80% e topping freschi e sofisticati, completati direttamente al banco di taglio, per offrire un’esperienza sempre espressa e su misura per il cliente.

“Sto provando un’emozione indescrivibile, arrivare dopo due anni dall’apertura alla vetta di questa classica mi lascia senza parole. La fatica e le difficoltà sono ripagate dall’affetto dei clienti e da giornate come queste. Grazie di cuore alla guida 50 Top Pizza per questo riconoscimento, è motivo di grande orgoglio e uno stimolo a continuare il mio lavoro con la stessa passione e visione che mi hanno portato qui oggi”, così Alessandro Santilli ha commentato il riconoscimento appena ricevuto.
