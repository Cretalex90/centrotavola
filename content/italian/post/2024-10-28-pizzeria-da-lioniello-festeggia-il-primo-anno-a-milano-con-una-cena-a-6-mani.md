---
title: Pizzeria Da Lioniello festeggia il primo anno a Milano con una cena a 6 mani
author: Alessandro Creta
type: regular
date: 2024-10-28T08:33:33+00:00

firehose_sent:
  - 1730363827
timeline_notification:
  - 1730363828
categories:
  - Eventi
meta_tags:
  - milano
  - pizza
  - pizzeria
images: ["/images/wp-content/uploads/2024/10/unnamed.webp"]
---
**Lunedì 28 ottobre 2024 la Pizzeria ‘Da Lioniello’ ospita una cena evento presso la sua seconda sede a Milano, in via Friuli 46. Un trio d’eccellenza direttamente dalla Campania: Lioniello da Succivo (CE), Sasà Martucci da Caserta (CE) e Giuseppe Pignalosa da Ercolano (NA). Tre noti maestri pizzaioli, amici e colleghi.**

“_Ci tengo tantissimo affinchè a Milano ci sia lo stesso servizio e lo stesso livello di qualità. Io personalmente salgo ogni lunedì, in mia assenza al forno c’è Davide Sardina e altri ragazzi di Succivo, inoltre tutta la sala è stata formata da giù_” afferma Lioniello. “_Per questo è un grande piacere avere accanto a me in questa serata due grandi amici e colleghi per rappresentare al meglio la Campania_”.

Si susseguono&nbsp;**sei portate, due per ogni chef pizzaiolo**, tra giochi di cotture, consistenze e gusto. Un inno alla Campania, alla pizza e alla condivisione.

Di seguito i dettagli della Cena Evento:

**Lunedì 28 ottobre 2024, ore 19:30**  
**Pizzeria Da Lioniello, Via Friuli 46, Milano**  
**Menu Degustazione di 6 portate**  
Costo 50€

**Il menu degustazione:**

**• “_La Campania in un piatto”_ di Salvatore Lioniello**: montanarina con doppia consistenza di pomodoro, olive caiazzane, alici di Cetara, olio di Benevento, origano delle colline di Avellino. Un mix di ingredienti di tutte le province della Campania;

**• “La capricciosa” di Giuseppe Pignalosa (in foto):** pomodoro, fiordilatte 100% latte campano, prosciutto cotto, salame Napoli, carciofo di Pertosa, funghi, olive nere caiazzane, olio extravergine di oliva del Cilento DOP e basilico fresco;&nbsp;

**• “Essenza mediterranea” di Sasà Martucci:** tre cotture con cime di rapa, bufala, polpo scottato, ajoli, polvere di olive caiazzane e olio evo Sasà;

**• &#8220;Salsiccia e friarielli&#8221; di Giuseppe Pignalosa**: salsiccia, friarielli e provola;

**• “Sottobosco” di Sasà Martucci:** crema di porcini, cardoncelli arrosto, fiordilatte, carpaccio di champignon, tartufo nero, frollini al parmigiano e lampone e pesto all’aglio orsino.

**• “Sogni di latte” di Salvatore Lioniello**: crema di pecorino toscano e fior di latte e all&#8217; uscita blu di bufala, Caciocavallo di Agnone, Anevato di capra, crema di limoni di Sorrento, erba cipollina e polvere di caffè.