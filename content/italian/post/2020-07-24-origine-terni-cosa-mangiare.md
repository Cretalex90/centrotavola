---
title: Cosa si mangia da Origine a Terni, nel locale supervisionato da Maurizio Serva
author: Alessandro Creta
type: regular
date: 2020-07-24T08:28:21+00:00

timeline_notification:
  - 1595579304
categories:
  - Eventi
tags:
  - ristorante
  - terni
images: ["/images/wp-content/uploads/2020/07/origine-terni-1.webp"]
---
**Origine a Terni è il nuovo&nbsp;_progetto_&nbsp;supervisionato da Maurizio Serva, chef del ristorante due stelle Michelin &#8220;La Trota&#8221; a Rivodutri. Staff giovane e cucina snella, cosa si mangia nel locale &#8220;gourmet&#8221; ternano.** [Con lui avevamo parlato][1] poche settimane dopo la sua apertura lo scorso dicembre e durante il [periodo del lockdown][2].

Quello di&nbsp;<a rel="noreferrer noopener" href="https://ristoranteorigine.it/" target="_blank">Origine</a>&nbsp;a Terni è un esperimento coraggioso e in quanto tale ha bisogno di tempo per potersi realizzare e affermare. Tempo che, a poche settimane dopo l&#8217;apertura alla fine dello scorso anno, gli è stato inevitabilmente sottratto dai mesi di chiusura forzata.

Il&nbsp;ristorante&nbsp;nasce nel pieno centro della città, inaugurato alla fine dello scorso novembre, in un polo nel quale mancava questo tipo di offerta, che strizza l&#8217;occhiolino al&nbsp;fine dining. D&#8217;altronde non poteva essere altrimenti, considerando che in cabina di regia di questo progetto c&#8217;è&nbsp;**Maurizio Serva**, lo chef che a Rivodutri (in provincia di Rieti) assieme al fratello orchestra le cucine de &#8220;La Trota&#8221;, locale due stelle Michelin. 

A penalizzare&nbsp;**Origine**&nbsp;il fatto di aver dovuto chiudere forzatamente appena dopo 3 mesi dall&#8217;apertura. 3 mesi in cui, ci raccontano i ragazzi dello staff e della cucina, si era lavorato molto e bene, con una buona risposta di clientela. Il lockdown di fatto ha interrotto una crescita che sembrava ben avviata, un percorso che sembrava convincere la clientela, e ora il locale alterna buone affluenze a serate con pochi coperti. 

&#8220;_Dopo la riapertura, specialmente nelle prime due settimane, c&#8217;è stata una bella risposta da parte della gente, che è tornata a mangiare da noi. Poi qualcosa si è bloccato e ora molte sere fatichiamo_&#8221; ci rivelano al ristorante. &#8220;_Un blocco dovuto anche ai primi caldi estivi, e Terni è una città che soffre molto le alte temperature e di conseguenza le persone escono poco_&#8221; ci raccontano. La provincia umbra, non essendo un polo turistico particolarmente battuto, a maggior ragione d&#8217;estate ha anche poca affluenza di gente. &#8220;_L&#8217;obiettivo_&#8220;, dicono i ragazzi della sala, &#8220;_ora_&nbsp;_è tenere duro e lavorare nel miglior modo possibile, per far vedere di essere attivi e di essere a disposizione dei clienti. Poi in autunno speriamo di poter tornare a fare i numeri registrati dalla prima apertura fino agli inizi di marzo_&#8220;.


{{< figure src="/images/wp-content/uploads/2019/12/img_8958.webp" >}}


&#8220;_Ci siamo trovati in mezzo alla tempesta perfetta_&#8221; ci racconta il responsabile di sala, &#8220;_anche perché molta gente è ancora timorosa di andar a mangiare fuori_&#8220;. Timore per certi versi anche legittimo, ma che può essere superato attraverso l&#8217;adozione di tutte le misure igieniche e sanitarie previste (qui, ovviamente, osservate) e soprattutto tornando a provare in prima persona <a rel="noreferrer noopener" href="https://aleepepe.com/2020/06/24/come-e-cambiato-mangiare-ristorante/" target="_blank">questo tipo di esperienza</a>.

## Origine a Terni: in cucina Enzo Cerroni {.wp-block-heading}

**Quello di Origine è un menu trainato da una proposta in gran parte a base di pesce**, e qui si sente l&#8217;influenza della &#8220;casa madre&#8221; La Trota, ma che comunque non disegna anche la carne. Una proposta di cucina non eccessivamente ampia, bensì precisa e ponderata, che propone il degustazione a 45€. Ed è quello che ho provato.


{{< figure src="/images/wp-content/uploads/2020/07/origine-terni-tartufo.webp" caption="Il benvenuto dello chef: tartufo, patata e semi di papavero" >}}


  
Si parte con due finger food di benvenuto, una chips di polenta con crema di baccalà e un piccolo &#8220;tartufo&#8221; ripieno di patata e una farcia di asiago sciolto. L&#8217;antipasto è uno sgombro glassato nel miele accompagnato da panzanella e un gazpacho al cetriolo, seguito poi da un interessante tortello ripieno di parmigiana frullata e accompagnato da salse al pomodoro, basilico e parmigiano (foto di copertina). 


{{< figure src="/images/wp-content/uploads/2020/07/sgombro-panzanella-origine.webp" caption="Sgombro laccato al miele su panzanella e gazpacho di cetriolo" >}}


Il secondo è una spigola cotta in cartoccio con un piacevole tocco di freschezza dato da una giardiniera di verdure e salsa di fagiolini. Come dessert ho optato per una ricotta al latte di mandorle con fondo di fragole e cialde al cacao. In abbinamento al dolce un passito di aleatico, con spiccate note di amarena e ciliegia, che ben si accostava al sapore della fragola e del cacao.&nbsp;A fine cena scambiamo due parole con lo chef, Enzo Cerroni, che conferma quanto la ripartenza sia balbettante ma che comunque, anche con l&#8217;aiuto e il supporto di Maurizio Serva, si cerchi di andare avanti nel miglior modo possibile. Tenere botta fino al termine dell&#8217;estate, per poi ripartire con rinnovata speranza e ancor più dedizione.

Leggi anche:  
-Cosa si mangia a <a rel="noreferrer noopener" href="https://aleepepe.com/2020/05/25/dove-si-mangia-civita-bagnoregio/" target="_blank">Civita di Bagnoregio</a>  
-Come cambia il mondo delle <a rel="noreferrer noopener" href="https://aleepepe.com/2020/07/11/criteri-guida-gambero-rosso/" target="_blank">guide gastronomiche</a>

<p class="has-text-align-center">
  <a rel="noreferrer noopener" href="https://apple.co/352xcOm" target="_blank"><strong><em>ASCOLTA IL PODCAST</em></strong></a>
</p>



_Articolo pubblicato precedentemente su checucino.it_

 [1]: https://aleepepe.com/2019/12/21/la-nuova-origine-della-terni-gourmet-parola-di-maurizio-serva/
 [2]: https://aleepepe.com/2020/05/04/intervista-maurizio-serva/