---
title: Felice Arletti, Il Calice e la Stella,
author: ciao
type: regular
date: -001-11-30T00:00:00+00:00
draft: true
categories:
  - Senza categoria

---
fa gli onori di casa Felice Arletti, proprietario del ristorante Il Calice e la Stella (Canepina &#8211; Viterbo), che decide di sedersi al nostro tavolo, mangiare con noi, raccontarci storie e chiedere anche qualche consiglio sui piatti appena entrati nel nuovo menu. Lo chef, che conta anche apparizioni a La prova del cuoco, si rende disponibile per uno shooting fotografico prima di cena e, tra uno scatto e l&#8217;altro, racconta anche come è stata la ripartenza del suo locale nel cuore della Tuscia.

&#8220;Ora più che mai dovremo puntare sul calore umano e sull&#8217;accoglienza&#8221; confessa lo chef, &#8220;e anche su proposte nuove che abbiamo ideato con Tara, qui da 5 anni e che sta prendendo in mano la situazione della cucina&#8221;. Felice infatti confessa che ormai passa più in tempo in sala che dietro ai fornelli (almeno durante il servizio); affidandosi nella realizzazione dei piatti alla chef. Da bravo padrone di casa passa gran parte del tempo a contatto con i clienti, cercando di metterli a proprio agio e, perché no, raccontare qualche storia sui prodotti tipici della Tuscia che lui propone nel suo menu.

Lo chef si siede con noi e, dopo un brindisi a base di bollicine, ci racconta come è stata la riapertura del suo locale: &#8220;Purtroppo la clientela è calata di un buon 50%. I clienti del mio locale non sono giovani ma la maggior parte è formata da un pubblico adulto, che in molti casi viene da fuori (Roma in particolare) e che ancora non si sposta molto&#8221;. Il Calice e la Stella, locale presente sulle maggiori guide nazionali che si sviluppa su 3 ambienti e che è dotato di una cantina 15 metri sotto terra (dove la temperatura oscilla tra gli 8 e i 9 gradi, a breve potrà contare anche sugli spazi della piazza antistante, nella quale Felice potrà disporre alcuni tavoli per far sedere la gente all&#8217;aperto. Per assaporare, sotto il cielo della Tuscia, i prodotti tipici di questo territorio così ricco di materie prime. La cucina di Felice e Tara è composta in gran parte da ingredienti della zona (carni, nocciole, olio, vino) che fanno parte di una proposta contaminata da un tocco &#8220;pop&#8221;. L&#8217;uovo fritto su crema di tartufo e chips di guanciale croccante è uno degli antipasti più apprezzati, ma una menzione lo merita (tra i primi piatti) il raviolo (ripieno di patate e limone) al Mojito, saltato cioè nel rum e nella menta, con briciole di pane tostato a simulare lo zucchero di canna. Ed ecco che, chiudendo gli occhi e odorando il piatto, sembra quasi di star facendo aperitivo con il celebre cocktail. Tra le new entri in menu Felice cita l&#8217;hamburger di Fassona e una frittura di verdure, ancora in fase &#8220;sperimentale&#8221;, e che entrerà in pianta stabile in menu prossimamente.