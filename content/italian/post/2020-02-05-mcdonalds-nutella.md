---
title: McDonald’s e Nutella danno vita ad una nuova merenda
author: Alessandro Creta
type: regular
date: 2020-02-05T14:41:45+00:00

timeline_notification:
  - 1580913708
categories:
  - News
images: ["images/wp-content/uploads/2020/02/nutella-day-5-febbraio-2020-850x478-1.webp"]
---
### _Arriva il pane e Nutella 2.0. Uno dei prodotti italiani più consumati al mondo si conferma all’interno della famosa catena americana di fast food._ {.wp-block-heading}

L’annuncio il 5 febbraio arrivato in occasione del <a rel="noreferrer noopener" aria-label="World Nutella Day, (apre in una nuova scheda)" href="https://www.nutelladay.com/it/" target="_blank">World Nutella Day,</a> ricorrenza lanciata nel 2007 da una blogger americana e che, grazie soprattutto ai social network, nel corso degli anni ha riscosso un crescente successo. La casa dolciaria di Alba ha reso nota nelle ultime ore la partnership con McDonald’s Italia per la distribuzione nei <a rel="noreferrer noopener" aria-label="ristoranti (apre in una nuova scheda)" href="https://aleepepe.com/2019/12/08/im-beck/" target="_blank">ristoranti</a> del brand di un nuovo prodotto. 

Assieme alla catena di fast food la **Ferrero** darà vita al **McCrunchy Bread**, una riproposizione del classico pane e Nutella che in molti, da ragazzini, mangiavano per merenda.&nbsp;La scelta della data di oggi per il lancio di questo prodotto non è certo casuale, ma cavalca in pieno l’onda social che in tutto il mondo si è innalzata per celebrare la famosa, e imitata, crema spalmabile di nocciole.&nbsp;

Si tratta della seconda ricetta a base di **Nutella** all’interno dei ristoranti italiani McDonald&#8217;s, dopo la diffusione nel novembre 2016 dello Sweety. I più golosi, e impazienti, potranno gustare il McCrunchy Bread già oggi a Milano (piazza Duomo), Roma (piazza di Spagna), Bari (corso Vittorio Emanuele) e Napoli (via Merliani), dove si potrà assaggiare in anteprima dalle ore 15 alle 18. Dopo i Nutella Biscuits, commercializzati nello scorso novembre e andati a ruba nei vari supermercati d’Italia, Nutella cerca di rinforzare la propria presenza sul mercato consolidando la sua immagine di prima scelta per la merenda degli italiani, e non solo.