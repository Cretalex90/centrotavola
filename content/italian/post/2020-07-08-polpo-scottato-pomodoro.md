---
title: Polpo scottato, su dressing al pomodoro e verdure croccanti
author: ciao
type: regular
date: 2020-07-08T10:00:53+00:00
url: /polpo-scottato-pomodoro/
timeline_notification:
  - 1594203046
categories:
  - le ricette dello chef
images: ["images/wp-content/uploads/2020/07/ricetta-polpo-pomodoro-ale-pepe-alessandro-creta.webp"]
---
Questo Covid-19 non ci ha fermati!  
L’odore del mare e il calore del sole ci ricordano che è arrivata l’estate. E allora lo chef **Danilo Colaiaquo** ci delizia con una ricetta per inaugurare al meglio, in tavola, questa stagione.

Polpo scottato con dressing al pomodoro.

## **Ingredienti:**  
 {.wp-block-heading}

**Per il polpo:**  
1 polpo da 1kg circa  
10 l di acqua  
100 g aceto di mele  
3 costa di sedano  
3 carote  
1 cipolla  
2 g Pepe in grani  
10 g Gambi di prezzemolo

**Dressing al pomodoro**:  
500 g pomodori ramati  
150 g olio evo  
10 foglie di basilico  
50 g aceto di mele  
Q.b. Sale e pepe

**Per le verdurine croccanti:**  
100 g peperone giallo  
200g patata  
50 g di sedano  
50 g di carota  
50 g pomodorini Datterino  
10 g cipolla rossa  
3 foglie Basilico  
Q.b. Sale e pepe  
5 g aceto di mele  
Olio extravergine d&#8217;oliva

**Per il pane croccante:**  
300 g di Pane raffermo  
Sale, pepe ed olio extravergine

### Procedimento: {.wp-block-heading}

**Per cuocere il polpo**: mettere il polpo con tutti gli altri ingredienti in una pentola, portare a bollore e lasciar sobbollire piano per 30 minuti circa. Togliere dal fuoco e lasciar raffreddare il tutto a temperatura ambiente.  
  
**Per il dressing**: lavare i pomodorini, togliere il picciolo e nel lato opposto incidere una croce sottile sulla pelle del pomodoro. Immergerli in acqua bollente per 30/35 secondi e raffreddare subito in acqua fredda. Togliere la pelle dal pomodoro, tagliarlo in quattro ed eliminare i semi e lasciar asciugare le falde di pomodoro ricavate, per qualche minuto, su carta assorbente.  
Mettere tutti gli ingredienti del dressing in un frullatore a immersione ed emulsionare fino ad ottenere una salsa omogenea e compatta. Sistemare con sale e pepe e tenere il frigo.


{{< figure src="images/wp-content/uploads/2020/07/ricetta-polpo-pane-aleepepe-alessandro-creta.webp?w=720" >}}


  
**Per le verdurine**: lavare e pulire tutte le verdure, sbucciare le carote e le patate. Ricavare dei cubetti di patate di ½ centimetro e sbianchire velocemente per 5 minuti circa. Tagliare le restanti verdure a cubetti piccolini. Unite tutte le verdure in una ciotola e condire con sale, pepe, olio, basilico e aceto.  
  
**Per il pane croccante**: affettare il pane molto sottile con l&#8217;affettatrice. Disporlo su teglie da forno, condire con sale, pepe ed olio, infine infornare in forno a 135 gradi per 40 minuti circa.  
  
**Finitura**: tagliare i tentacoli del polpo a una lunghezza di circa 6 cm e scottarli in padella antiaderente con un filo di olio extravergine di oliva, qualche spicchio d&#8217;aglio e del timo, fino a renderli belli croccanti. Versare il dressing di pomodoro in un piatto fondo, adagiare sopra i tentacoli del polpo e infine guarnire con le verdurine e le cialde di pane croccanti.