---
title: 'Nico Sacco lascia il Lab e vola a Pavia: sarà al nuovo Dem'
author: ciao
type: regular
date: 2023-04-01T12:11:33+00:00

wordads_ufa:
  - s:wpcom-ufa-v3-beta:1680353169
timeline_notification:
  - 1680351095
categories:
  - News
tags:
  - bar
  - viterbo
images: ["images/wp-content/uploads/2023/04/schermata-2023-04-01-alle-13.58.05.webp"]
---
_**E no amici miei, Nico Sacco non lavora più al Lab. Se anche un minimo lo seguivate sui social specialmente su Facebook in modo ironico concludeva molti suoi post con la frase &#8220;lavoro sempre al Lab&#8221;, diventata quasi un suo marchio di fabbrica.**_
{{< figure src="images/wp-content/uploads/2023/04/officina-visiva-foto-drink-list-lab-viterbo-nico-sacco-07b-edited.webp" caption="Foto di Officina Visiva" >}}
 

Da qualche settimana a questa parte ormai dall&#8217;altra parte del bancone del Lab però non c è più Nico, volato a **Pavia** per abbracciare un nuovo progetto. Un progetto, se conosco un minimo Nico, in grado di sfamare e soddisfare la sua mai doma ambizione professionale.

Fa strano scrivere un pezzo del genere perché Nico l&#8217;ho imparato a conoscere negli ultimi anni, da quando Michele Schirripa gli ha affidato metaforicamente le chiavi del Lab, per renderlo da cocktail bar pettinato e patinato un locale vero, serio, capace di far parlare di sé per l&#8217;ottima qualità generale proposta. Tanto al bancone quanto in cucina. E il team viterbese **ci è riuscito**, eccome se ci è riuscito.
{{< figure src="images/wp-content/uploads/2023/04/officina-visiva-foto-drink-list-lab-viterbo-nico-sacco-02a-1781342623-e1680350514443.webp?w=1024" caption="Foto di Officina Visiva" >}}
 

Se il bar aveva aperto i battenti poche settimane prima del primo lockdown, è nelle ultime due stagioni che, anche grazie a **Nico** (sempre coadiuvato da un grande **staff**), ha ingranato la quinta arrivando a **centrare l’obiettivo** fissato inizialmente. I recenti riconoscimenti parlano da soli: nella **top ten** dei bar rivelazione 2022 per la rivista Bar Giornale e tra i migliori in assoluto per Blue Blazer. Ma più dei premi ufficiali parla la soddisfazione e la presenza dei tanti clienti sempre presenti in sala. 

### Next stop: Dem Pavia {.wp-block-heading}

Ma come per la maggior parte delle storie, anche le più belle, giunge il momento dell&#8217;inevitabile epilogo. E quello tra **Nico e il Lab** è arrivato poche settimane fa. Ora il barman lo trovate a **Pavia** nel nuovissimo **Dem**. &#8220;Mi sono trasferito a Pavia per partecipare a questo ambizioso progetto, darò il meglio di me per far si che ciò si avveri&#8221;, ha detto. Ma che locale sarà il Dem? 
{{< figure src="images/wp-content/uploads/2023/04/unknown-1.webp?w=1024" >}}
 

&#8220;Il bancone principale avrà due postazioni barman &#8211; si legge nella presentazione ufficiale – da qui usciranno i grandi classici e avremo una drink list con Signature facili, freschi e giocosi. All&#8217;interno del bancone principale ci saranno 12 sgabelli. Nell&#8217;altro lato del locale adotteremo un diverso tipo di mood, ci sarà un bancone con un bartender e uno chef in contemporanea, con il nome di Taste Experience. Il menù del food e del beverage sarà quasi totalmente incentrato sullo stile giapponese, siamo come servizio che sulla scelta di prodotti. Ci saranno 8 posti al bancone. I signature del Taste Experience verrano solo serviti al bancone. I dettagli saranno o più curati e ci sarà un&#8217;esperienza più intima. In parole povere un&#8217;attenzione maniacale verso il cliente. All&#8217;interno del locale avremo 60 posti interni e 60 posti esterni. Due volte al mese, di preciso il mercoledì avremo nella Taste Experience delle Guest con Bartender del panorama nazionale ed internazionale. Questa sarà la prima apertura del Dem. E poi chissà&#8230;&#8221;
{{< figure src="images/wp-content/uploads/2023/04/unknown.webp?w=1024" >}}
 

E allora non mi resta che dire “_**suerte**_ “ a Nico: ragazzo di Viterbo e ragazzo della Tuscia, terra che ti ringrazia per aver **contribuito** a fissare il nome della provincia anche nel mondo dell&#8217;alta mixology. 

A Viterbo, lo sai, sarai sempre il **benvenuto**. Anzi, il bentornato.