---
title: Cosa e come si mangia da Essenza Ristorante alle porte di Viterbo 
author: ciao
type: regular
date: 2022-09-06T15:44:50+00:00

wordads_ufa:
  - s:wpcom-ufa-v3-beta:1663782528
timeline_notification:
  - 1662479092
categories:
  - Eventi
  - News
meta_tags:
  - chef
  - cucina
  - viterbo
images: ["images/wp-content/uploads/2022/09/viterbo-essenza-ristorante-menu-1.webp"]
---
**_Doveva aprire nell&#8217;estate del 2020, poi per le vicissitudini dovute al Covid ha ritardato di un anno sulla tabella di marcia iniziale. Cosa e come si mangia da Essenza Ristorante, alle porte di Viterbo._**

Ho voluto dare un fisiologico anno di rodaggio a **Essenza** prima di andarci a fare visita. Il ristorante ha aperto nell’agosto del 2021, circa un anno in ritardo rispetto ai piani iniziali dello chef e proprietario **Manuel Cusi** (classe 1997). Il quale per ovvie ragioni dovute a Covid, restrizioni e chiusure ha dovuto posticipare l&#8217;avvio del suo progetto. 
{{< figure src="/images/wp-content/uploads/2022/09/ristorante-essenza-viterbo-sala.webp" >}}
 

**Essenza Ristorante** è una realtà ancora molto giovane e, in quanto tale, le va dato tempo per crescere e scoprire la sua, di essenza, potendo scegliere con sicurezza e cognizione la strada da intraprendere. **Premessa**: per chi vuole iniziare ad avvicinarsi all’alta cucina Essenza rappresenta una valida soluzione: il locale, che sorge lì dove una volta c’era un pub, è molto carino, ben rifinito e arredato, pulito e nei piani dello chef tra per la prossima bella stagione dovrebbe anche dotarsi di una **terrazza** esterna al piano superiore. 
{{< figure src="/images/wp-content/uploads/2022/09/essenza-viterbo-menu.webp" caption="Caprese di salmone marinato alla rapa rossa" >}}
 

La cucina, che secondo me è ancora comprensibilmente in cerca di un vero &#8220;Io&#8221;, rappresenta comunque sia un **valido entry level** per una ristorazione fatta in un certo modo. Fatta cioè bene e con consapevolezza sia negli ingredienti utilizzati sia nelle tecniche di cottura. E dopotutto credo sia questo l&#8217;obiettivo di Essenza, poter essere un ristorante raffinato, elegante ma allo stesso tempo inclusivo, adatto a chi è incuriosito da una tipologia di offerta che non si trova ovunque. Questa la strada che si cerca di percorrere.

Capitolo **ingredienti**: proporre un certo tipo di ristorazione qui e non sfruttare le tante materie prime che questo territorio offre, secondo me, è un peccato, un&#8217;occasione persa di **raccontare il territorio**, specialmente se è anche il territorio dello chef. Manuel, che ricordiamo ha **25 anni**, per ora porta avanti una cucina, per certi versi, piaciona e accattivante, che difficilmente non piace alla gente. E compresibilmente a richiesta di mercato corrisponde un&#8217;offerta coerente, che forse però non aiuta a distinguersi. 
{{< figure src="/images/wp-content/uploads/2022/09/ristorante-essenza-viterbo.webp" caption="Risotto al limone con crudo di gambero e uova di rombo" >}}
 

Una cena a base di pesce: dal **salmone** (marinato alla rapa rossa e protagonista di una caprese, oppure agli agrumi e accompagnato da un chutney di ananas e crumble al timo), al **gambero crudo** attore principale dei primi: uno spaghetto con crema di ricci (il piatto secondo me più interessante, gustoso, complesso nei sapori) e un risotto al limone con uova di rombo esteticamente molto curato e raffinato in cui, però, il limone stesso era purtroppo predominante. 
{{< figure src="/images/wp-content/uploads/2022/09/viterbo-essenza-ristorante-menu-1.webp?w=1024" caption="Spaghetto con crudo di gambero e crema ai ricci di mare" >}}
 

C’è anche il **polpo**, su crema di patate e polvere di olive nere che spingeva particolarmente sull&#8217;amaro. Poco o nulla di locale, tradizionale, ma come detto lo chef avrà tempo (se vorrà) di trovare la sua strada e, spero, di valorizzare un territorio che dal punto di vista gastronomico ha sempre bisogno di ambasciatori e portavoce.&nbsp;Manca, per ora, un racconto, uno storytelling. 

Per chi si preoccupa che in un certo tipo di locali si mangia poco da Essenza si ricrederà. Ho scelto il menu più ampio, quello da 6 portate (e proposto a 60 euro, ma ce ne è anche uno da 40 e più snello) e sono arrivato a fatica al dolce. Cosa non proprio da me. I primi tentennamenti dopo il secondo primo: le porzioni quindi sono **abbondanti**. Forse un filo troppo.

Nota per il **servizio**: curato, elegante e attento. Walter in sala disponibile, puntuale e sempre sorridente.