---
title: Giornata dedicata alla nocciola della Tuscia presso il Casale dell’Arcipretura
author: Alessandro Creta
type: regular
date: 2023-04-02T18:34:07+00:00

wordads_ufa:
  - s:wpcom-ufa-v3-beta:1680460582
timeline_notification:
  - 1680460450
categories:
  - News
images: ["images/wp-content/uploads/2023/04/schermata-2023-04-02-alle-20.17.09.webp"]
---
**_Si è tenuta venerdì scorso presso gli spazi del Casale dell’Arcipretura a Carbognano (VT) una mini giornata di formazione sul mondo della nocciola e in particolar modo sulla varietà più diffusa e coltivata nella Tuscia viterbese, la Gentile Romana._** 
{{< figure src="/images/wp-content/uploads/2023/04/schermata-2023-04-02-alle-20.21.15.webp" >}}
 

Un frutto identitario e rappresentativo del territorio e della provincia, una materia prima declinata dai produttori locali nelle forme più svariate. Creme, spalmabili, granella e olio su tutti. All’appuntamento, un incontro che ha favorito l’avvicinamento alla degustazione della nocciola, hanno preso parte  **Irma Brizi**, direttore dell’Associazione Nazionale Città della Nocciola, nonché assaggiatrice professionista, e **Anita Mattei**, nutrizionista e biologa che ha illustrato le proprietà nutrizionali (ma anche l’utilizzo in cosmesi) di questo frutto secco. 

Dopo una prima parte teorica, tra storia della nocciola (conosciuta e lavorata anche dagli Etruschi) e una parte legata all’alimentazione, Irma Brizi ha guidato i presenti anche attraverso una **degustazione sensoriale** guidata per capire come riconoscere, in fase di assaggio, un buon prodotto da uno invece scadente, lavorato in modo poco consono e non corretto. Spiegando come coinvolgere anche altri sensi come vista e olfatto, oltre al gusto, al fine di saper distinguere una nocciola di qualità e ben trattata. 
{{< figure src="/images/wp-content/uploads/2023/04/schermata-2023-04-02-alle-20.20.47.webp" >}}
 

Presso l’azienda agricola il titolare, **Riccardo** **Baldinelli**, ha poi guidato i partecipanti anche in un tour del laboratorio in cui la nocciola viene trasformata in creme, spalmabili e olio. 