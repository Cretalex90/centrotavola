---
title: >-
  Lolla Gelato porta la Tuscia a Palermo: ospite all'importante Sherbeth
  Festival, l'evento internazionale di gelato
date: 2025-04-16T22:00:00.000Z
type: regular
draft: false
images:
  - /images/lolla-gelato-viterbo-festival-palermo.jpg
categories:
  - News
tags:
  - festival
  - palermo
  - viterbo
  - lolla gelato
  - artigianale
  - gelato
---

Dal 7 al 10 novembre 2025, Palermo si trasformerà nel cuore pulsante del **gelato artigianale mondiale** con lo **Sherbeth Festival**, evento internazionale che celebra l'eccellenza e la creatività dei maestri gelatieri. Tra i **50 artigiani selezionati** per questa edizione spicca **Lolla Gelato** (Due Coni della guida gelato del Gambero Rosso), la gelateria di **Viterbo** guidata da Lorenza Bernini, che rappresenterà con orgoglio per la terza volta la Tuscia all'evento siciliano. Lorenza porterà i sapori e l'artigianalità della propria terra in uno degli eventi più prestigiosi del settore. La partecipazione al festival non solo celebra l'eccellenza del gelato artigianale italiano, e in questo caso della Tuscia, ma sottolinea anche l'importanza di valorizzare le tradizioni locali in un contesto internazionale.

Lo Sherbeth Festival, attivo dal 2007, è considerato uno degli appuntamenti più prestigiosi del settore. Durante i quattro giorni di manifestazione, il centro storico di Palermo si trasforma in un "Villaggio del Gelato", offrendo degustazioni, laboratori, showcooking e momenti di intrattenimento per tutte le età. I maestri gelatieri provenienti da tutto il mondo competono per il premio "Francesco Procopio Cutò", presentando gusti innovativi e ricette che esaltano le materie prime di qualità.

"È **un'emozione incredibile**...- ha scritto Lorenza sui suoi canali social - Grazie a chi ci sceglie ogni giorno, e grazie di cuore anche alla straordinaria organizzazione dello Sherbeth per aver creduto di nuovo in noi. Porteremo la Tuscia, la nostra terra, e un po' del vostro affetto, quello che entra nel trolley... in uno degli eventi più belli al mondo per ch il gelato fatto come si deve".
