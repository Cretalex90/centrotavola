---
title: “Adotta un produttore” il nuovo progetto di Ambasciatori del Gusto
author: ciao
type: regular
date: 2020-12-04T14:29:56+00:00

timeline_notification:
  - 1607092199
categories:
  - News
meta_tags:
  - ambasciatori del gusto
images: ["images/wp-content/uploads/2020/12/baker-4840960_1280.webp"]
---
### Gli Ambasciatori del Gusto scendono in campo a sostegno della filiera enogastronomica e annunciano il nuovo progetto di comunicazione &#8220;Adotta un Produttore&#8221;. {.wp-block-heading}


{{< figure src="images/wp-content/uploads/2020/12/cheese-5125021_1280-e1607091866337.webp?w=1024" >}}


Patrocinata dal Ministero degli Affari esteri e della Cooperazione Internazionale, l’iniziativa, a carattere no-profit, conferma l’impegno dell’Associazione nella difesa e promozione del Made in Italy e del “_saper fare_” italiano.  
  
In uno dei momenti più critici per l’intero settore della ristorazione sono proprio i ristoratori, i maitre, i pasticceri, i pizzaioli, i panificatori, i gelatieri e tutti gli imprenditori coinvolti, a tendere la mano alla filiera dell’horeca rendendo omaggio, tramite un racconto in prima persona, ai produttori italiani di loro fiducia.  
  
Un atto di riconoscenza verso l’eccellenza dei prodotti e di stima nei confronti delle persone. Come si evince dal nome del progetto, si tratta di relazioni che vanno oltre il sistema professionale e oltre il concetto di sostegno assistenziale, che nulla ha a che fare con l’iniziativa: l’adottare implica il “_fare proprio_” e l’accogliere qualcosa o qualcuno nella propria famiglia, sostenendolo perché si crede in lui, senza secondi fini. Con **Adotta un Produttore**, gli <a rel="noreferrer noopener" href="https://www.ambasciatoridelgusto.it/" target="_blank">Ambasciatori del Gust</a>o si fanno portavoce di quelle storie di eccellenza, di amicizia e di reciproca fiducia che insieme contribuiscono a rendere l’offerta enogastronomica italiana unica e apprezzata in tutto il mondo.  
  
Al pari, il progetto ribadisce da un lato la necessità &#8211; sempre più urgente &#8211; di investire nella salvaguardia e nella promozione dell’intera catena del Made in Italy che proprio su questi produttori (e prodotti) basa tutto il suo valore economico e sociale. Dall’altro, vuole evidenziare con forza come **“cuochi” e “produttori” appartengano alla stessa filiera** e come il legame che unisce il piatto in tavola con la cucina e il produttore sia sempre più stretto e diretto. E come tale vada regolamentato e promosso.

Sostegno, valorizzazione ma anche informazione e maggiore consapevolezza per il fruitore finale. Il progetto si concretizza in una call to action a cui, da oggi e per i prossimi sei mesi, gli **Ambasciatori del Gusto sono chiamati a raccontare** – sui canali social dell’Associazione &#8211; **il rapporto che li lega ad un fornitore e al suo prodotto.**  
  
Il risultato sarà una narrazione inedita e trasversale a tutto il settore, in grado di raccontare e far  
conoscere il meglio del Made in Italy.

Leggi anche:

<ul class="wp-block-list">
  <li>
    <a rel="noreferrer noopener" href="https://aleepepe.com/2020/11/16/paolo-trippini-ristorante-intervista/" target="_blank">Paolo Trippini</a>, l&#8217;intervista all&#8217;unico Ambasciatore del Gusto umbro
  </li>
  <li>
    <a href="https://aleepepe.com/2020/12/03/le-lase-vini-intervista-orte/" target="_blank" rel="noreferrer noopener">Le Lase</a>, progetto femminile di una cantina a tinte rosa
  </li>
</ul>