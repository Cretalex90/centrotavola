---
title: Il Collins’ rappresenta l’eccellenza della cucina umbra a New York
date: 2025-06-28T00:00:00.000Z
type: regular
draft: false
images:
  - /images/collins-perugia-new-york.jpg
categories:
  - News
tags:
  - brufani
  - new york
  - perugia
  - collins'
---

Il ristorante **Collins**’ di Perugia, situato all'interno del Sina Brufani, storico hotel cinque stelle nel cuore della città, ha portato la **tradizione culinaria umbra a Manhattan**. Lo scorso 23 giugno, infatti, lo chef Andrea Palumbo è stato ospite d’eccezione presso il rinomato **ristorante Cecconi’s** a New York per una serata dedicata interamente ai sapori dell’Umbria, nell’ambito della prestigiosa rassegna gastronomica **“A Tavola”**. 

L’evento, parte di una serie esclusiva che celebra la cucina regionale italiana, ha visto lo chef del Collins’ collaborare con lo chef resident di Cecconi’s, Luca Capasso, per proporre agli ospiti un **menu degustazione di sei portate**, ispirato alla tradizione umbra più autentica. Tra i protagonisti della serata, piatti simbolo della regione come i tortelloni alla Norcina – delicata pasta ripiena di salsiccia di maiale, ricotta e tartufo nero – e la ’mbrecciata, un’antica zuppa contadina a base di legumi e cereali come farro e spelta, che ha raccontato con gusto e raffinatezza la storia gastronomica di un territorio ricco di identità e saperi. 

La partecipazione del Collins’ a “A Tavola” rappresenta un’importante **vetrina internazionale per la cucina umbra**, confermando l’impegno del ristorante e dello chef Palumbo nel promuovere all’estero i sapori autentici della tradizione italiana, attraverso tecniche raffinate e una selezione accurata di materie prime del territorio. Una serata di grande successo che ha saputo conquistare il palato e il cuore dei newyorkesi, portando un angolo di **Umbria** nella Grande Mela. 
