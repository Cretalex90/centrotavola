---
title: “Emergente” i giovani talenti della ristorazione all’Alto Cocktail Festival di Cervia
author: Alessandro Creta
type: regular
date: 2024-06-06T09:14:34+00:00

firehose_sent:
  - 1717665276
timeline_notification:
  - 1717665277
categories:
  - Eventi
meta_tags:
  - cervia
  - cocktail
  - drink
  - emergente
  - festival
images: ["images/wp-content/uploads/2024/06/locandina-alto-cocktail-festival-cervia.webp"]
---
_Domenica 16 Giugno all’interno del fitto programma di appuntamenti della 3° edizione di Alto Cocktail Festival, un serata dedicata ai talenti provenienti dal format “Emergente” ideato da Luigi Cremona e dedicato ai giovani professionisti dell’accoglienza in sala e della ristorazione a 360 gradi._

**ALTO Cocktail Festival**, l’evento ideato e diretto dal giovane bar manager Niccolò Amadori, in questa terza edizione, in linea con tutto lo stile e la filosofia dell’evento che punta a raccontare il meglio della miscelazione contemporanea, porta a Cervia un importante focus dedicato all’**eccellenza della ristorazione e dell’ospitalità,** grazie alla partecipazione dei giovani talenti emersi dal noto format “**EMERGENTE**”.

EMERGENTE, ideato da Luigi Cremona con la collaborazione di Lorenza Vitali, è un format che in quasi **20 anni di competizioni** ha lanciato tantissimi talenti che ora sono diventati i protagonisti indiscussi della ristorazione e dell’ospitalità italiana. Un vero e proprio talent che prevede una serie di gare dedicate ai vari settori della ristorazione ed ospitalità e che comprende oltre ad **EmergenteChef, EmergentePizza ed EmergentePastry, anche EmergenteSala**, quest’ultimo particolarmente in linea ed interessante nell’ottica della miscelazione da ristorazione di cui si parlerà nelle 5 serate dell’Alto Cocktail Festival.

“_Secondo i dati Istat_ – **afferma Lorenza Vitali** &#8211; _i consumatori del vino sotto i 24 anni_ _rappresentano solo il 6,5% del totale, rispetto al 30% degli over 65, mentre sono in netta crescita quelli del cosiddetto bere miscelato, prima durante e dopo i pasti, di tutte le età. È una &#8220;fotografia dei consumi_&#8221; c_he evidenzia un vuoto da colmare intorno alla figura del mixologist come professionista del settore poichè non tutti i locali (ristoranti e pizzerie in particolare) hanno la possibilità di disporre di un professionista dedicato ad un aspetto dell’accoglienza che ha invece sempre più peso e appeal. In linea con la_ **_nostra visione da &#8220;talentscout_**_&#8221; consolidati, non possiamo quindi tralasciare, la necessità di individuare quanti più possibili professionisti di Sala che abbiamo voglia di appassionarsi alla conoscenza sia del vino, senza per forza essere sommelier, ma sia soprattutto di apprendere le basi dell&#8217;arte della miscelazione, per dare un servizio completo all&#8217;ospite e garantire anche un miglior fatturato al datore di lavoro&#8221;._

&#8220;_Ecco come nasce la partnership di Witaly con gli organizzatori di Alto Cocktail Week Festival_ &#8211; prosegue Lorenza Vitali &#8211; _creando un modo per far incontrare alcuni tra i migliori past winner del noto premio &#8220;**EMERGENTE**&#8221; che da 20 anni mette in valore i giovani della ristorazione, con i migliori mixologist sulla scena_”.

**_DOMENICA 16 GIUGNO “SERATA EMERGENTE”_** &#8211; con la partecipazione dei “talenti” dell’accoglienza e della ristorazione italiana emersi attraverso il noto talent “**_EMERGENTE_**” : Tommaso Filonzi “_**EMERGENTE PIZZA**_”, Danilo Massa “_**EMERGENTE CHEF**_”, Andrea D’Alonzo, Gianluca Grossi “_**EMERGENTE SALA**_”, Debora Vella “_**EMERGENTE PASTRY**_”.