---
timeline_notification:
  - 1667056856
wordads_ufa:
  - 's:wpcom-ufa-v3-beta:1667057119'
title: Chiocciola Slow Food per Il Calice e la Stella di Canepina
author: Alessandro Creta
date: 2022-10-29T15:20:53.000Z
type: regular
images:
  - /images/wp-content/uploads/2022/10/calice-stella-canepina-slow-food.webp
categories:
  - Ristoranti
---

Credo che negli ultimi giorni in zona non si sia parlato abbastanza dell’ultimo risultato raggiunto da Felice Arletti, capace con il suo **Il Calice e la Stella** (a Canepina, Vt) di conquistare la **Chiocciola Slow Food** dopo 10 anni di segnalazioni nella guida del cibo buono pulito e giusto.

![](/images/wp-content/uploads/2022/10/canepina-slow-food-osteria-calice-stella-edited.webp)

Che cos’è la Chiocciola Slow Food? È un riconoscimento per i locali che si distinguono impegnandosi con dedizione a proporre una cucina **tipica, territoriale e accessibile**, coerente con una filosofia legata al rispetto della sostenibilità ambientale, a partire dal cibo. Cibo buono, pulito e giusto, per l’appunto. Un bel premio per Felice, la sua squadra, e un’altra bella bandierina fissata in **Tuscia**.

Il tutto a dimostrazione di come il lavoro di Felice, gran ristoratore oltre a gran persona, abbia intrapreso ormai la giusta direzione. Nell’agriristoro vengono valorizzati i **prodotti del territorio**: proposti, diffusi, proposti ai numerosi clienti che arrivano da fuori provincia. 
![](/images/wp-content/uploads/2022/10/felice-arletti-slow-food.webp)

Felice fa un ampio ricorso a materie prime della Tuscia: ci gioca, ci si diverte, li propone in piatti diventati storici così come in continue e nuove proposte. Meriterebbe un discorso a parte, poi, senso di **ospitalità**: raramente mi sono sentito a casa in un ristorante come quando vado da Felice. Uno dei più genuini e veraci narratori e ambasciatori della cucina del territorio.

Fatto sta, a oggi Il Calice e la Stella figura tra le 272 migliori Osterie d’Italia Slow Food e tra le migliori 18 nel Lazio. Felicidades!
