---
title: LAB Viterbo, il menu per delivery e asporto
author: ciao
type: regular
date: 2021-02-25T15:33:47+00:00
url: /lab-viterbo-menu-delivery-asporto/
timeline_notification:
  - 1614267230
categories:
  - News
tags:
  - ristorante
  - viterbo
images: ["images/wp-content/uploads/2021/02/officina-visiva-lab-restaurant-food-drink-foto-07.webp"]
---
### Se nel <a rel="noreferrer noopener" href="https://aleepepe.com/2021/02/14/delivery-asporto-lab-viterbo/" target="_blank">precedente articolo </a>abbiamo metaforicamente alzato la cloche su tutto ciò che c’è dietro il progetto delivery/asporto del LAB di Viterbo, ora scopriamo più nello specifico le proposte gastronomiche che il locale mette a disposizione dei suoi clienti.&nbsp; {.wp-block-heading}


{{< figure src="images/wp-content/uploads/2021/02/officina-visiva-lab-restaurant-food-drink-foto-30.webp?w=1024" >}}


L’eleganza dell’impiattamento che si può avere in sala inevitabilmente si perde in fase di delivery e asporto. Il giudizio finale di ogni piatto spetta però al suo gusto finale, e i sistemi di preparazione e conservazione delle vivande studiati al **<a href="https://www.facebook.com/LabViterbo/" target="_blank" rel="noreferrer noopener">LAB</a>** permettono ai clienti di godersi a casa il piatto come se fosse appena uscito dalla cucina del locale.&nbsp;

Una cucina golosa quella del LAB, dai sapori spesso forti e decisi, che strizza l’occhio alla contemporaneità pur basandosi su alcuni piatti classici universalmente apprezzati.&nbsp;

A tenere uno stretto legame con la tradizione ci sono, per esempio, il vitello tonnato, le pappardelle al cinghiale, il tonnarello burro e alici e il filetto di manzo. Le porzioni sono sostanziose, abbondanti; a testimoniare la volontà del LAB di mutare la propria essenza da “_semplice_” cocktail bar a vero e proprio ristorante in cui concedersi un pasto completo.

Ingredienti ricercati quelli utilizzati dallo staff di cucina. Si percorre, laddove possibile, il chilometro zero ma a essere perseguito è principalmente il “_chilometro buono_”. Una proposta che si basa sì sulla territorialità, ma che in alcune preparazioni vi esula, abbracciando contaminazioni e strizzando l’occhio ad altre gastronomie. Da qui, o anche da qui, per esempio nasce il salmone con caprino: il pesce è presentato appena marinato e sotto forma di sashimi, accompagnato da una crema di caprino che, grazie alla sua spiccata sapidità, riesce ad esaltare il sapone del protagonista del piatto.&nbsp;


{{< figure src="images/wp-content/uploads/2021/02/officina-visiva-lab-restaurant-food-drink-foto-08.webp?w=1024" >}}


Una proposta adatta agli amanti dei sapori decisi è la battuta di carne (manzo) accompagnata da una spuma di parmigiano in un deciso accostamento tra due gusti particolarmente forti. A completare il piatto anche una polvere di funghi e chips di topinambur, che daranno alla preparazione uno sfizioso lato crunchy e che giungeranno a casa ancora “_forti_” della loro croccantezza.

Tra gli antipasti una citazione anche per la seppia con carciofi preparati sia alla julienne che in crema. Un interessante gioco di “_consistenze_” che ben si sposa con la seppia stessa, in un accostamento non invadente e che rispetta l’ingrediente principale.&nbsp;

Passando ai primi gli amanti della zucca non possono non provare i ravioli ripieni di questo ortaggio, affiancati da funghi e porro croccante. Piatto dalla spiccata quanto persistente dolcezza, che ben si accosta con il sapore autorevole dei funghi.&nbsp;


{{< figure src="images/wp-content/uploads/2021/02/officina-visiva-lab-restaurant-food-drink-foto-23-1.webp?w=1024" >}}


Tra i piaceri dell’inverno poi c’è quello di gustarsi, magari la sera di fronte al camino acceso, un bel piatto di cappelletti in brodo. Il **LAB** mette questa preparazione al servizio del delivery/asporto grazie anche alla conservazione sotto vuoto dei due protagonisti del piatto. Sia i cappelletti che il brodo infatti arriveranno in due sacchetti separati e il “_tocco_” finale spetta al cliente: far bollire il brodo, aggiungere la pasta ripiena e il gioco è fatto. A casa come in sala.

Tra i secondi una menzione particolare la merita la faraona (con salsa alla cacciatora e scalogno arrosto) che, grazie alla sua cottura a bassa temperatura, riesce a mantenersi tenera, “_sopportando_” al meglio così il viaggio verso casa.&nbsp;

Se dopo questa (parziale) carrellata di proposte in menu siete indecisi tra quali piatti scegliere, il team del **LAB** vuole sciogliervi qualsiasi dubbio pensando per voi alcuni accostamenti cocktail/cibo:


{{< figure src="images/wp-content/uploads/2021/02/officina-visiva-lab-restaurant-food-drink-foto-16.webp?w=1024" caption="Salmone, Pappardelle al cinghiale, Faraona&nbsp;<br /><strong><em>Cocktail</em></strong>: Fahioned BBQ (sapore affumicato): scotta whisky, sciroppo alla salsa barbecue, affumicatura di legno di faggio" >}}



{{< figure src="images/wp-content/uploads/2021/02/officina-visiva-lab-restaurant-food-drink-foto-22.webp?w=1024" caption="Seppia, Ravioli alla zucca, Rombo <br /><strong><em>Cocktail</em></strong>: Gin Tonic" >}}



{{< figure src="images/wp-content/uploads/2021/02/officina-visiva-lab-restaurant-food-drink-foto-25.webp?w=1024" caption="Tartarre di manzo , vitello tonnato , fritto misto di mare <br /><strong><em>Cocktail</em></strong>: Yawar Pisqu (gusto acido) Pisco Acholado, lime, sciroppo alla salvia, vin brûlé ai lamponi e pepe di Sichuan, acquafaba" >}}


##### <a href="http://Officina Visiva | Servizi Fotografici per privati e aziendewww.officinavisiva.it" target="_blank" rel="noreferrer noopener">Foto di Officina Visiva </a> {.wp-block-heading}

&nbsp;