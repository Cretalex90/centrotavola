---
title: 'Tagliolini saltimbocca -  chef Michele Vannini, Lab Viterbo '
date: 2025-03-03T23:00:00.000Z
type: regular
draft: false
images:
  - /images/tagliolini-saltimbocca-centrotavola-lab-viterbo-ricetta.png
categories:
  - Ricette degli chef
tags:
  - saltimbocca
  - chef
  - tagliolini
  - ricetta
  - viterbo
  - lab
---

Un **grande classico **rivisto in un primo piatto. Questi tagliolini saltano letteralmente in bocca per farci rivivere i profumi e i sapori di un pranzo in famiglia.

**Per le polpette**

100g vitello

30g prosciutto crudo

30g pane

10g parmigiano reggiano

10g pecorino romano

20g uovo

N2 foglie di salvia

100g vino bianco

Qb sale

Qb pepe

Qb maizena

**Procedimento**

Tritare il vitello e aggiungere tutti gli ingredienti ad eccezione della maizena e del vino per fare un impasto da cui ricavare delle polpette più piccole possibili. Passare le polpette nella maizena e scottarle in padella con un goccio di olio e una noce di burro, sfumare con il vino, aggiungere altra salvia, bagnare con del brodo e cucinare a fiamma bassa per 15/20 min. Avendo cura che rimangano in umido. Raffreddare e mettere da parte.

**Brodo di vitello e salvia**

1kg di vitello

N1 mazzo di salvia

N4 spicchi di aglio in camicia

N1 osso di prosciutto

N1 cipolla

N1 carota

N1 sedano

Qb ghiaccio

**Procedimento**

Scottare in una pentola di ferro abbastanza capiente il vitello tagliato a pezzi fino a farli brunire, aggiungere le verdure, gli odori, l’osso di prosciutto, togliere tutto il grasso in eccesso e sfumare con del vino bianco; coprire con del ghiaccio e acqua e lasciar sobbollire almeno per 4 ore. Raffreddare e mettere da parte.

**Per i tagliolini:**

120g di tagliolini

30g di prosciutto tagliato a julienne

5g di salvia tagliata a julienne

N5 foglioline di salvia fritte

50g di polpettine saltimbocca

Qb brodo ai saltimbocca

20g burro

30g parmigiano reggiano grattugiato

Qb pepe

Qb olio evo

**Procedimento**

In una padella mettere un filo d’olio e scottare velocemente il prosciutto, aggiungere le polpettine con il loro sughetto e bagnare con il brodo; nel frattempo cuocere per circa 30 secondi i tagliolini in acqua bollente ed aggiungerli alla padella dove andremo a finire la cottura bagnando di continuo con il brodo fino a cottura. Mantecare con burro e parmigiano. Impiattare e mettere qualche fogliolina di salvia fritta in cima.

Foto di Marco Aquilani | Officina Visiva

![](</images/Marco Aquilani  Fotografo Food and Beverage 2.png>)
