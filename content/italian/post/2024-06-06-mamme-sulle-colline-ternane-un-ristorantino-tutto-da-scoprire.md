---
title: 'Mammé: sulle colline ternane un ristorantino tutto da scoprire'
author: ciao
type: regular
date: 2024-06-06T09:33:19+00:00

firehose_sent:
  - 1717666400
timeline_notification:
  - 1717666401
wordads_ufa:
  - s:wpcom-ufa-v4:1719533278
categories:
  - News
tags:
  - chef
  - mammè
  - ristorante
  - stroncone
  - terni
images: ["images/wp-content/uploads/2024/06/mamme_alessandro_creta.png.webp"]
---
_Nascosto tra le viuzze del borgo medievale di Stroncone,&nbsp;in provincia di Terni,&nbsp;si trova Mammè,&nbsp;un ristorante che rappresenta un vero e proprio gioiellino tutto da scoprire, risultato di un mix di culture e influenze di cui si fa portatore lo chef._

Nato dal sogno di **Tommaso Montineri**, giovane chef locale che ha viaggiato per il mondo (**Australia**&nbsp;tra Sidney e Melbourne,&nbsp;**Sud Est Asiatico**&nbsp;e&nbsp;**Londra** le esperienze più significative) per poi ritornare alle sue radici, **Mammè** offre un&#8217;esperienza gastronomica che unisce la tradizione umbra con le esperienze oltre confine vissute dallo stesso Tommaso. Lo stile del locale è un mix di rustico e contemporaneo,&nbsp;con arredi che richiamano le case di un tempo e un&#8217;atmosfera elegante ma informale.&nbsp;Il servizio è curato e familiare,&nbsp;grazie alla presenza di Rita,&nbsp;la mamma di Tommaso,&nbsp;che accoglie i clienti con calore e il giusto grado di informalità.
{{< figure src="images/wp-content/uploads/2024/06/chef_mamme.webp.webp?w=1024" caption="Lo chef e proprietario Tommaso Montineri" >}}
 

**Un menu degustazione o alla carta**  
  
I clienti possono scegliere tra il menu degustazione da **6 portate a 42 euro** o ordinare alla **carta**. L&#8217;offerta è ponderata e varia con regolarità, attingendo dai prodotti del territorio e dalle esperienze di Tommaso all&#8217;estero. Le ricette ruotano intorno ai prodotti locali, reinterpretati con tecniche e influenze che perlopiù sono un richiamo all&#8217;Oriente (tra tempure, salse agrodolci o baba ganoush). 
{{< figure src="images/wp-content/uploads/2024/06/mamme_ristorante_stroncone_alessandro_creta.webp?w=1024" caption="Ravioli con ricotta, blu di mucca e guanciale" >}}
 

Tra i piatti degni di nota ci sono i **ravioli ripieni di ricotta e cicoria con crema di blu di mucca**, il carré di agnello alla brace con carote e noci, il filetto di manzo con piselli, aglio nero e indivia e la trota cotta alla brace con melanzane, baba ganoush e fagiolini del lago Trasimeno. Tra i dolci, menzione speciale per il cremoso all&#8217;olio d&#8217;oliva, lenticchie e rosmarino, un piatto davvero originale e gustoso.  
  
**Un futuro da scrivere**  
  
**Mammè** è un ristorante giovane con un grande potenziale. In soli tre anni di attività ha già ottenuto ottimi risultati e Tommaso ha le idee chiare sul suo futuro. Il suo obiettivo è quello di crescere in modo organico e costante, offrendo sempre un&#8217;esperienza gastronomica di alto livello. **Un consiglio:** se vi trovate in zona, Mammè è un ristorante che merita una visita. 