---
title: >-
  "Con il Cuore nel Piatto": l'evento benefico al ristorante Degli Angeli
  (Magliano Sabina) il 26 giugno
date: 2025-05-23T22:00:00.000Z
type: regular
draft: false
images:
  - /images/con-cuore-nel-piatto-magliano.jpg
categories:
  - Eventi
tags:
  - ristorante degli angeli
  - laura marciani
  - magliano sabina
  - con il cuore nel piatto
---

Cucina, convivialità e beneficenza. Dal 2014, il **Ristorante degli Angeli di Magliano Sabina** (RI) ospita "*Con il Cuore nel Piatto*", un evento benefico ideato dalla **chef Laura Marciani**. Questa manifestazione unisce l'eccellenza gastronomica alla solidarietà, coinvolgendo ogni anno decine di chef, artigiani del gusto e volontari per sostenere cause sociali e sanitarie. L'Associazione "Con il Cuore nel Piatto" è nata dalla volontà di un gruppo di amici di offrire un aiuto concreto a chi affronta difficoltà, perseguendo esclusivamente finalità di solidarietà sociale. Attraverso il sostegno a progetti di sviluppo, principalmente in collaborazione con ospedali, associazioni o enti no profit, l'associazione promuove una cultura della solidarietà, della pace, del dialogo e dello scambio interculturale. Valori fondamentali sono l'impegno e la solidarietà per lo sviluppo integrale dei popoli, al fine di contribuire alla costruzione di un mondo più giusto e fraterno e rafforzare i legami di solidarietà tra i popoli.

![](/images/cuore-nel-piatto-2025.jpg)

### L'Evento

Ogni anno, dopo un'attenta analisi delle finalità a sostegno del beneficiario, viene scelta un'associazione o ente a cui saranno devoluti i fondi raccolti. L'evento principale si svolge a **Magliano Sabina presso il Ristorante "Deli Angeli"**, una splendida location che può accogliere circa 500 persone. In una sola serata, partecipano più di 50 chef che realizzano piatti straordinari, insieme a sponsor e personaggi dello spettacolo, tutti **volontari** con l'obiettivo di raccogliere il maggior numero di fondi possibile. Per quest'anno, la data fissata è quella del prossimo 26 giugno. Ci si può prenotare, tramite donazione, [sul sito ufficiale del progetto](https://www.conilcuorenelpiatto.com/chi-siamo). Il beneficiario dell'evento è il Centro Clinico Nemo, presso il policlinico Gemelli di Roma.

La partecipazione all'evento è aperta al pubblico, con una quota di donazione che varia a seconda dell'edizione. I fondi raccolti sono gestiti con la massima trasparenza, e l'associazione si impegna a comunicare ai partecipanti l'utilizzo delle somme donate.
