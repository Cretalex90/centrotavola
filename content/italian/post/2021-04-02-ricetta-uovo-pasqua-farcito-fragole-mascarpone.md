---
title: Ricetta Uovo di pasqua farcito con fragole e mascarpone
author: Alessandro Creta
type: regular
date: 2021-04-02T10:36:25+00:00

timeline_notification:
  - 1617359787
categories:
  - le ricette dello chef
meta_tags:
  - ricetta
images: ["images/wp-content/uploads/2021/03/ricetta-uovo-di-pasqua-farcito-fragole.webp"]
---
### Quante uova di cioccolato e quante colombe vi stanno avanzando (o sono avanzate) durante questo periodo pasquale? {.wp-block-heading}


{{< figure src="/images/wp-content/uploads/2021/03/ricetta-uovo-farcito.webp" >}}


Ce ne sarà almeno una in ogni casa! Per questo con lo **chef Colaiaquo**, attenti soprattutto a evitare inutili sprechi alimentari, vi proponiamo questo dolce guscio pensato proprio per riciclare in maniera creativa uova e colombe accumulate.  


L’accostamento con le fragole, frutto tipico di questa stagione, e il mascarpone è il connubio perfetto.  
  
**Ingredienti:  
**  
1 uovo di pasqua (da circa 200 gr)  
400 gr di colomba / Pan di spagna / savoiardi / Pavesini  
500 gr fragole  
400 gr mascarpone  
400 gr panna fresca 35%  
150 gr zucchero a velo  
50 gr zucchero semolato  
1 limone intero  
1 bacca di vaniglia  
Q.b. acqua minerale naturale  
  
**Procedimento:**  
  
**_Per le fragole a cubetti e la bagna:_**  
In una ciotola unire 3/4 di fragole lavate e tagliate a cubetti, con 50 gr di zucchero, il succo di un  
limone e lasciare a macerare in frigo per almeno 2 ore. Trasferire il succo che avranno rilasciato le  
fragole in un piatto fondo, allungarlo con un 1/5 d&#8217; acqua.  
  
**_Per i gusci d&#8217;uovo:_**  
Scaldare in acqua bollente la lama di un coltello liscio per qualche minuto, asciugarla con un panno  
da cucina e iniziare a tagliare delicatamente sulla linea centrale fino ad avere due metà perfette.  
(Occorrerà scaldare la lama del coltello 3 o 4 volte in base alla grandezza dell&#8217;uovo).   
  
**_Per la crema al mascarpone:_**  
Montare la panna, il mascarpone, lo zucchero a velo e i semi di vaniglia in una planetaria fino ad  
avere una crema morbida. Trasferire la crema in una sac a poche con il beccuccio a punta liscia.  
  
_**Per la farcitura:**_  
Sistemare i due gusci su un piatto piccolo fondo, in modo da bloccare l&#8217;uovo. Rivestire la parte  
interna dei gusci d’uovo con le fette di colomba (o altro pan di spagna a vostra scelta) leggermente  
inzuppate nel succo delle fragole. Creare uno strato leggero di crema al mascarpone, uno di  
fragole a cubetti e continuare alternando gli strati. Terminare l&#8217;ultimo stato con la crema al  
mascarpone.

**_Decorazioni:_**  
Con la crema al mascarpone restante andare a formare dei ciuffetti decorativi a piacere sulla parte  
superiore dell&#8217;uovo, aggiungendo anche qualche fragola, scaglie di cioccolato o la copertura croccante della colomba.   
**_P.S_.** Per bloccare il guscio il consiglio è di sciogliere un po’ di cioccolata fondente e versarla nel piatto  
(nel vassoio da portata), posizionare sopra le due metà di uova farcite e tenere in frigorifero  
qualche ora prima di servire.

Leggi anche:

<ul class="wp-block-list">
  <li>
    <a href="https://aleepepe.com/2021/03/16/andrea-fanti-croma-lago-menu/" target="_blank" rel="noreferrer noopener">Andrea Fanti </a>e il Croma Lago: il coraggio di osare
  </li>
  <li>
    <a href="https://aleepepe.com/2020/12/03/le-lase-vini-intervista-orte/" target="_blank" rel="noreferrer noopener">Le Lase</a>, la storia femminile di una cantina in rosa
  </li>
</ul>