---
title: Origine, il ristorante di Maurizio e Amedeo Serva, lascia Terni per San Gemini
author: Alessandro Creta
type: regular
date: 2023-06-12T19:19:21+00:00

timeline_notification:
  - 1686597564
wordads_ufa:
  - s:wpcom-ufa-v3-beta:1686684643
categories:
  - News
images: ["/images/wp-content/uploads/2023/06/origine-sangemini.webp"]
---
**_Li avevo conosciuti pochi giorni dopo la loro apertura, nelle battute finali del 2019, nel centro storico di Terni. Ora i ragazzi di Origine, il ristorante di Maurizio e Amedeo Serva con in cucina lo chef Luigi Ficca, lascia la città per trasferirsi nella vicina San Gemini._** **_&#8220;Sfida stimolante che arriva al momento giusto&#8221;, le parole di Amedeo Serva._** 
![](/images/wp-content/uploads/2023/06/352269546_1256815978539968_9002200089047203676_n-edited.webp)
 

Si è chiusa l&#8217;avventura prettamente ternana di **Origine**. Uno dei **migliori ristoranti** del panorama cittadino, ottimo e azzeccato _**entry level**_ (o anche qualcosa di più) per approcciarsi a una cucina attenta, ricercata e curata, lascia il centro storico per trasferirsi nella poco lontana **San Gemini**. Lo scorso 10 giugno l&#8217;ultimo servizio nell&#8217;ormai ex location tra le vie di Terni: ora per Origine si apre un **nuovo capitolo** della sua pur giovane storia. Si apre soprattutto una nuova porta, quella del **Gran Hotel San Gemini**, situato in piazza del Duomo 4, a breve nuova casa del ristorante.

Per l&#8217;occasione ho contattato **Amedeo Serva**, responsabile e _maitre_ di Origine, che ha spiegato così la scelta dietro il cambio location:&#8221;Ci è capitata questa occasione e dopo un&#8217;attenta riflessione durata qualche mese e siamo giunti a questo accordo con il Grand Hotel&#8221;. Origine si sposta ma non si snatura: &#8220;Ci trasferiremo lì ma saremo **sempre noi**, sempre Origine, con lo stesso format e la stessa idea di cucina che ci ha sempre caratterizzato. Non saremo il ristorante dell&#8217;hotel ma saremo il ristorante all&#8217;interno dell&#8217;hotel. Sarà delicato il trasferimento ma continueremo ad avere il **nostro stile**. Ci spostiamo in realtà a 10 minuti dal centro di Terni e, a differenza di prima, avremo anche a disposizione un ampio parcheggio. C&#8217;è inoltre una terrazza bellissima con una 25ina di posti con una visione a 360 gradi di tutta Terni, e d&#8217;estate sarà sicuramente più fresco della città. Lo vediamo come un **salto di qualità** sia da un punto di vista dei servizi offerti, ora con la possibilità di organizzare cene private o per meeting, sia di posizionamento di mercato. La ristorazione all&#8217;interno di un albergo se si riesce a comunicarla bene potrebbe rivelarsi una preziosa sinergia tra il ristorante e l&#8217;hotel stesso. È una **bella sfida**, impegnativa, stimolante ma siamo carichi. Il momento è quello giusto: apriamo **sabato 17 giugno** e siamo pronti&#8221;.