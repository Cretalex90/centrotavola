---
title: Sociale, inclusivo ed etico il menu di Paolo Trippini a Civitella del Lago
author: ciao
type: regular
date: 2023-04-07T14:30:25+00:00
url: /sociale-inclusivo-ed-etico-il-menu-di-paolo-trippini-a-civitella-del-lago/
wordads_ufa:
  - s:wpcom-ufa-v3-beta:1680878030
timeline_notification:
  - 1680877828
categories:
  - News
tags:
  - chef
  - cucina
  - trippini
  - umbria
images: ["images/wp-content/uploads/2023/04/ritratto_paolo-trippini.webp"]
---
**_Dopo qualche anno torno a parlare di Paolo Trippini. L&#8217;avevamo conosciuto un paio di stagioni fa (<a href="https://wordpress.com/post/aleepepecom.wordpress.com/1803" target="_blank" rel="noreferrer noopener">qui la sua intervista</a>), quando venne eletto Ambasciatore del Gusto, primo chef umbro a ricoprire questa carica. Stavolta alla scoperta del suo menu che combatte lo spopolamento e supporta l&#8217;economia del piccolo borgo di Civitella del Lago (TR)._**

Paolo Trippini è lo **chef umbro** sempre attento a rappresentare le filiere corte locali e si è guadagnato il titolo di &#8220;food scout&#8221; per la sua abilità di individuare prodotti e produttori di qualità, che ha presentato in tutto il mondo come chef a**mbasciatore del gusto** e come membro della prestigiosa associazione internazionale dei JRE (Giovani Ristoratori d&#8217;Europa). Attualmente, Trippini ricopre anche il ruolo di Presidente Umbria presso APCI.
{{< figure src="images/wp-content/uploads/2023/04/interni-ristorante_trippini.webp?w=1000" >}}
 

  
Storico il ristorante Trippini. Da oltre **60 anni**, la famiglia ha trasformato il piccolo borgo di **Civitella del Lago** in una rinomata meta gastronomica, con il loro storico ristorante menzionato nella guida Michelin da ben 25 anni, attirando tanti di turisti, tra cui molti **stranieri**, durante tutto l&#8217;anno. Lo chef mantiene un forte legame con la sua comunità di appartenenza, un antico borgo umbro situato sopra il **lago di Corbara**, che offre un affascinante affaccio sulle tre regioni che caratterizzano il crocevia culturale ed enogastronomico del territorio: **Lazio, Umbria e Toscana**.

  
Circa un anno fa, insieme al fratello Luca, lo chef ha avviato un progetto volto al recupero “**delle cose e delle persone**&#8221; di questo borgo che sta subendo un progressivo spopolamento (si pensi che c&#8217;è solo un bambino iscritto alla scuola materna), e che oggi sta raggiungendo i primi **importanti traguardi**.
{{< figure src="images/wp-content/uploads/2023/04/ritratto_paolo-trippini.webp" >}}
 

Lo chef nella sua filosofia culinaria, ha integrato da tempo i concetti di **sostenibilità**, **recupero** e riduzione degli sprechi. Tuttavia, ciò che sembrava limitarsi alla cucina si è trasformato in un progetto più ampio che coinvolge l&#8217;intera comunità e promuove uno stile di **vita sostenibile** in un piccolo borgo umbro. Una sfida che sembrava al di là dei suoi sogni. Eppure, è diventata **realtà**.

  
**_Il progetto della Comunità De Pazzi_**

La cucina per Paolo Trippini non è insomma solamente mera cucina, ma significa anche poter parlare di **persone**, **territori**, **tradizioni** e tanta **umanità**. Il progetto della cooperativa “**_Comunità De Pazz_**_**i**_” è un esempio virtuoso di sostenibilità e coesione sociale, guidato da Paolo Trippini insieme a suo fratello Luca. Il nome &#8220;De Pazzi&#8221; può essere interpretato in due modi diversi: si riferisce sia alla famiglia antica di Civitella, che alla presunta vicinanza di un manicomio. Tuttavia, quando i fratelli Trippini hanno avviato il loro progetto, molti li hanno considerati &#8220;_pazzi_&#8220;.
{{< figure src="images/wp-content/uploads/2023/04/tortelli-al-pecorino_trippini-edited.webp" caption="Tortelli al pecorino" >}}
 

  
Tutto ha avuto origine dall&#8217;idea di **recuperare uliveti e campi abbandonati** per rinnovare il paesaggio e ottenere prodotti locali per il loro ristorante. Un progetto valido ma fotocopia a tanti altri in Italia, la vera innovazione è stata la decisione di **coinvolgere gli abitanti di Civitella**, in particolare i soggetti &#8220;più fragili&#8221; della comunità: giovani disoccupati che rischiavano di lasciare il paese per trovare lavoro altrove, e anziani che, pur volendo rimanere a Civitella, riscontravano difficoltà a partecipare alla vita sociale e mantenersi attivi e in salute.

Il risultato? Dopo un anno la cooperativa ha assunto 16 persone tutte residenti a Civitella del Lago. I giovani sono stati impegnati nella produzione agricola, mentre gli anziani sono stati coinvolti come &#8220;**tutor**&#8221; in quanto custodi delle tradizioni e dei saperi contadini. Alcune giovani donne si occupano delle pulizie e l&#8217;edicola del paese è stata riaperta come luogo di ritrovo per la comunità. In questo modo, il progetto ha promosso la sostenibilità ambientale e sociale, creando opportunità di lavoro per i giovani e migliorando la qualità della vita degli anziani ed evitando la perdita di un enorme patrimonio storico e culturale.

**_La cucina di Paolo Trippini_**



La **cucina** proposta dallo chef Trippini e dal suo secondo Enrico Grillo unisce tradizione e innovazione attraverso la ricerca e lo studio delle fermentazioni, della panificazione con grani antichi e lievito madre, e delle erbe selvatiche. Grazie alla collaborazione con la cooperativa agricola e alla partecipazione dei giovani e degli anziani del territorio, si crea un **circolo virtuoso** di alta cucina, conservazione del patrimonio gastronomico e microeconomia locale.
{{< figure src="images/wp-content/uploads/2023/04/bosco-umbro_trippini-edited.webp" caption="Bosco umbro " >}}
 

  
Il ristorante offre una selezione di piatti con particolare attenzione all&#8217;utilizzo di ingredienti **locali** e alla riduzione degli sprechi. Tra le specialità del menu, spicca il Bosco Umbro: un piatto vegetariano che unisce le verdure del bosco a un ragù preparato con ortaggi di stagione, il cui sapore varia a seconda del periodo dell&#8217;anno. Ogni piatto è concepito in modo **circolare**, in cui gli ingredienti vengono utilizzati in modo completo, eliminando gli sprechi e promuovendo l&#8217;efficienza del processo produttivo.