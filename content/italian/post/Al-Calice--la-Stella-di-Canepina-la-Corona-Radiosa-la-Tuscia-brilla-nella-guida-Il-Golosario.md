---
title: >-
  Al Calice è la Stella di Canepina la Corona Radiosa: la Tuscia brilla nella
  guida Il Golosario
date: 2025-09-30T00:00:00.000Z
type: regular
draft: true
images:
  - /images/calice-stella-canepina-golosario.png
categories:
  - News
tags:
  - golosario
  - guida ristoranti
  - canepina
  - calice e la stella
---

Il Calice è la Stella di Canepina ha ottenuto la Corona Radiosa, il massimo riconoscimento della guida enogastronomica nazionale Il Golosario Ristoranti di Gatti & Massobrio.

Si tratta di un traguardo di grande rilievo non solo per il locale, ma per l’intera Tuscia, che con questo premio vede confermata la sua capacità di esprimere un’eccellenza gastronomica autentica e profondamente legata al territorio.

Fondato e cresciuto in un contesto che spesso viene definito “provinciale”, Il Calice è la Stella ha saputo ribaltare le difficoltà trasformandole in punti di forza: valorizzare i prodotti locali, raccontare tradizioni secolari e tradurle in piatti capaci di emozionare. Un lavoro costante che unisce creatività e radici, innovazione e rispetto della materia prima. La Corona Radiosa, massimo simbolo di qualità e autorevolezza della guida curata da Gatti & Massobrio, sancisce l’ingresso del ristorante di Canepina nell’élite nazionale della ristorazione. Un riconoscimento che premia non solo la cucina, ma anche la visione e il coraggio di chi ha creduto che, anche lontano dalle grandi città, l’eccellenza potesse brillare come una stella. Con questo risultato, Il Calice è la Stella porta alto il nome della Tuscia, consolidando la sua identità come terra di grandi sapori e di ristoratori capaci di raccontarla con passione.

"Questo premio non è solo un titolo - ha detto il proprietario Felice Arletti - È la prova, la conferma, la speranza che anche da un piccolo paese di montagna si può salire in vetta e che da Canepina si può parlare dell’intera Tuscia  come ambasciatori di un territorio che oggi è un punto di riferimento nazionale! Grazie a chi ha creduto in noi e camminato accanto a noi in questo percorso fatto di sacrifici e gioie".
