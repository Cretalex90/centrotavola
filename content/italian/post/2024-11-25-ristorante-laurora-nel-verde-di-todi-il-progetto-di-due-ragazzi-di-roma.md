---
title: Ristorante L’Aurora, nel verde di Todi il progetto di due ragazzi di Roma
author: ciao
type: regular
date: 2024-11-25T15:25:18+00:00

firehose_sent:
  - 1732548319
timeline_notification:
  - 1732548322
categories:
  - News
meta_tags:
  - agriturismo
  - cucina
  - ristorante
  - todi
  - umbria
images: ["images/wp-content/uploads/2024/11/aurora-borgo-cipressi-agnello-tartufo-alessandro-creta.webp"]
---
_Si chiama L&#8217;Aurora il ristorante che, dalle colline umbre, guarda &#8220;in faccia&#8221; Todi. Nel cuore verde d&#8217;Italia un progetto di due giovani trentenni di Roma, Davide e Federica, che qui hanno avviato un agriturismo con camere: Borgo dei Cipressi._

  
Nel cuore del cuore verde d’Italia. Nelle campagne a ridosso di&nbsp;**Todi**, uno dei più caratteristici borghi della Regione, un progetto avviato poco più di un anno fa ma&nbsp;**pensato già in epoca Covid**, che come un fiore è pronto a sbocciare nel mare verde che caratterizza questo tratto di Stivale. Un&nbsp;**germoglio**, piantato metaforicamente quando ormai quasi 5 anni fa tutti eravamo alle prese con l’emergenza sanitaria, e che ha cominciato a mettere radici poco dopo, sino all’apertura ufficiale avvenuta nella&nbsp;**primavera del 2023**. Un progetto, quindi, di fatto ancora agli albori, che sta inevitabilmente completando il suo rodaggio ma che dimostra avere un’identità precisa e chiara.

Identità filosofica e di cucina, di ciò che vuole essere ora e di ciò che vorrà diventare in futuro. Stiamo parlando di&nbsp;**Borgo dei Cipressi**, una struttura situata sulle colline dirimpettaie a Todi (distante appena 5 chilometri e ben visibile da questo colle) che da&nbsp;**antico casale**&nbsp;è stato ristrutturato, pur mantenendo un’anima rustica e per certi tratti anche vintage.&nbsp;Al punto da esser diventato oggi anche spazio d’accoglienza (6 le camere disponibili) e soprattutto un ristorante,&nbsp;**L’Aurora**; dedicato alla nonna di uno dei due ragazzi che hanno avviato questo progetto green e all’insegna della sostenibilità e dell&#8217;autoproduzione di tante materie prime utilizzate in cucina.
{{< figure src="/images/wp-content/uploads/2024/11/aurora-borgo-cipressi-todi-umbria-ristorante-alessandro-creta.webp" caption="Uovo, parmigiano e tartufo" >}}
 

  
**Ma chi sono questi ragazzi?**&nbsp;Due under 35, originari di&nbsp;**Roma**, che nelle campagne tuderti hanno trovato la loro seconda casa. Lui,&nbsp;**Davide Barone**, chef 30enne&nbsp;**ex allievo di Heinz Beck&nbsp;**con esperienze sia a La Pergola di Roma sia da Attimi a Fiumicino, lei&nbsp;**Federica Pasetto**, 34enne panificatrice e pasticcera che ha ereditato dalla nonna questa grande struttura e, in &#8220;allegato&#8221;, anche&nbsp;**14 ettari di terreno**&nbsp;circostante. Terreno in cui è nato un orto da cui la cucina si rifornisce di buona parte dei vegetali utilizzati, un allevamento di galline, oche, papere e pavoni per l’utilizzo delle uova. Terreno che accoglie pure circa 200 ulivi per la produzione dell’**olio&nbsp;extravergine**&nbsp;e anche due piscine con spazi aperitivo per l’estate. Già tanto, considerando come il progetto di questi due ragazzi romani&nbsp;sia partito da appena un anno e mezzo, ma&nbsp;**una solida base**&nbsp;su cui costruire un futuro in grado di poter regalare soddisfazioni. Perché il potenziale c’è, la speranza che riescano ad esprimerlo al meglio anche.&nbsp;
{{< figure src="/images/wp-content/uploads/2024/11/aurora-borgo-cipressi-menu-tortelli-zucca-alessandro-creta.webp" caption="Tortelli di zucca, erborinato" >}}
 

  
Un&nbsp;**orto**&nbsp;da cui rifornire la cucina, abbiamo detto, così come un&nbsp;**frutteto**&nbsp;che comprende pesche, susine, albicocche, cachi e fichi. Una serie di&nbsp;**produttori locali**&nbsp;(tutti nel raggio di 20 chilometri) per il resto di materie prime come, per esempio,&nbsp;**grani**&nbsp;per la panificazione o&nbsp;**formaggi**. Una proposta che punta molto sulla&nbsp;**territorialità**, e sulla stagionalità (come è ovvio che sia, dopotutto) e che esprime un solido&nbsp;**_continuum_&nbsp;naturale**&nbsp;con tutto il contesto circostante. 

Davide, dopo l’esperienza a La Pergola di Roma, qui nel verde umbro in una realtà&nbsp;del tutto diversa&nbsp;dà forma a una cucina&nbsp;**più di sostanza, più materiale se vogliamo**, in cui il gusto è assoluto protagonista e lo stile è&nbsp;**informale quanto basta**&nbsp;per essere&nbsp;ottima espressione di tutto il quadro d’insieme.
{{< figure src="/images/wp-content/uploads/2024/11/aurora-borgo-cipressi-sala-ristorante-alessandro-creta.webp" >}}
 

  
In una sala dai **forti motivi retrò e vintage**, con oggetti d’antiquariato recuperati da Federica stessa, arriva una serie di piatti gustosi, per tutti, che a loro modo richiamano i pranzi della domenica davanti al camino acceso, in famiglia, magari a casa della nonna. Un richiamo, quello alla nonna, inevitabile considerando la storia di questo posto. «_Mia nonna Aurora aveva sempre sognato di possedere un casale dove trascorrere le vacanze_ &#8211; racconta Federica &#8211; _così mio nonno le regalò questa proprietà di 14 ettari, che prima lui e poi noi decidemmo di chiamare L’Aurora, in suo onore. Pensate che le piante e i cipressi li ha piantati personalmente lei_» racconta Federica. «_È stato anche un po’ un bisogno, una necessità, tornare a questo tipo di cucina dopo una palestra formativa e severa come La Pergola_» ci dice invece Davide, parlando della sua attuale cucina e ricordando i trascorsi romani con un maestro assoluto come Heinz Beck.
{{< figure src="/images/wp-content/uploads/2024/11/aurora-borgo-cipressi-tagliatelle-cinghiale-todi-alessandro-creta.webp" caption="Fettuccine con genovese di cinghiale" >}}
 

  
**E quindi cosa si mangia qui?** La&nbsp;possibilità&nbsp;di effettuare due menu degustazione ma anche&nbsp;l’opportunità&nbsp;di ordinare alla carta. Piatti che combinano tradizione con&nbsp;contemporaneità, con inevitabili&nbsp;personalizzazioni&nbsp;a dare un tratto distintivo&nbsp;all’offerta&nbsp;generale. Sempre una certezza&nbsp;l’uovo&nbsp;con crema di parmigiano e tartufo nero, antipasto&nbsp;così&nbsp;come una tartare di manzo, cachi, peperoncino e yogurt. Ghiotta la focaccia con&nbsp;pulled&nbsp;di cinghiale e maionese al tartufo. Nota di merito per il pane&nbsp;all’uvetta&nbsp;realizzato da Federica, davvero delizioso sia da solo sia a supporto delle immancabili scarpette. Tra i primi spicca un elegante tortello alla zucca con&nbsp;erborinato&nbsp;di capra.&nbsp;Più&nbsp;decise e strong le fettuccine di farro alla genovese di cinghiale. Tra i secondi spicca un delizioso agnello alla brace con tartufo uncinato e&nbsp;un’avvolgente&nbsp;purea di zucca a fare da&nbsp;sparring. Autunno inoltrato espresso anche nel dolce con un dessert al cioccolato, castagne e cachi.&nbsp;

Per gli ospiti delle camere del B&B, una bella **colazione** con prodotti qui realizzati nella sala comune ricavata&nbsp;all&#8217;interno&nbsp;di un ex fienile ristrutturato e reso spazio in cui sono state ricavate sei ampie stanze.

**Leggi anche:**

<ul class="wp-block-list">
  <li>
    <a href="https://aleepepecom.wordpress.com/2024/11/21/degli-angeli-a-magliano-sabina-un-ristorante-storico-di-ottima-cucina/">Ristorante Degli Angeli, a Magliano Sabina un ristorante storico dell&#8217;alto Lazio</a>
  </li>
  <li>
    <a href="https://aleepepecom.wordpress.com/2024/10/31/italo-da-ponte-a-san-gemini-un-giovane-professionista-guida-la-sala-di-origine/" target="_blank" rel="noreferrer noopener">Italo Da Ponte, da Origine a San Gemini un giovane professionista di sala</a>
  </li>
</ul>